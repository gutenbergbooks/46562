<!DOCTYPE html PUBLIC "-//W3C//DTD XHTML 1.0 Strict//EN"
    "http://www.w3.org/TR/xhtml1/DTD/xhtml1-strict.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for Linux/x86 (vers 25 March 2009), see www.w3.org" />
<meta http-equiv="Content-Type" content=
"text/html; charset=UTF-8" />
<meta http-equiv="Content-Style-Type" content="text/css" />
<title>The Project Gutenberg eBook of Rejtelmek (1. kötet) by
Sándor Bródy</title>

<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

td {
 padding-left: 1em;
 padding-right: 1em;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}

.center {
 text-align: center;
 text-indent: 0;
}

.caption-small {font-weight: bold; font-size: small;}

.caption {font-weight: bold;}

.caption-150 {font-weight: bold; font-size: 150%;}

.poem {
/* margin-left:5%; */
/* width: 90%; */
 font-size: 0.9em;
 display: table;
 margin: auto;
 text-align: left;
}

.poem .stanza {
 margin: 1em 0em 1em 0em;
}

.poem span.i0 {
 display: block;
 margin-left: 0em;
 padding-left: 3em;
 text-indent: -3em;
}

.transnote {
 background-color: #E6E6FA;
 color: black;
 padding: 0.5em;
 font-family: sans-serif, serif;
 font-size: 0.9em;
}

.transnote p {
 text-align: center;
 text-indent: 1.5em;
}

ul.TOC {
 list-style-type: none;
 padding-left: 10%;
 text-indent: -5%;
 width: 70%;
 text-align: justify;
}

span.ralign {
 position: absolute;
 text-align: right;
 right: 15%;
 top: auto;
}
/*]]>*/
</style>
</head>
<body>

<div class="transnote">
<h3>Megjegyzések:</h3>
<p>A tartalomjegyzék a <a href="#Page_131">131</a>. oldalon
található.</p>
<p>Az eredeti képek elérhetők innen: <a href=
"http://books.google.com/books?id=yV9GAAAAYAAJ">http://books.google.com/books?id=yV9GAAAAYAAJ</a>.</p>
<p>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a>.</p>
</div>
<hr class="chap" />
<h1>REJTELMEK</h1>
<p>&nbsp;</p>
<p class="center"><span class="caption">IRTA</span></p>
<p class="center"><span class="caption-150">BRÓDY SÁNDOR</span></p>
<p>&nbsp;</p>
<p>&nbsp;</p>
<p class="center"><span class="caption">BUDAPEST</span></p>
<p class="center"><span class="caption-small">A MAGYAR NYOMDA
KIADÁSA<br /></span></p>
<p class="center"><span class="caption">1894</span></p>
<p class="center"><span class="caption-small">MAGYAR NYOMDA,
BUDAPEST, JÓZSEF-KÖRUT 47.</span></p>
<hr class="chap" />
<p><span class="pagenum"><a name="Page_5" id=
"Page_5">-5-</a></span></p>
<h2>Szerelmes halottak.</h2>
<p><span class="pagenum"><a name="Page_6" id=
"Page_6">-6-</a></span> <span class="pagenum"><a name="Page_7" id=
"Page_7"><br />
-7-</a></span></p>
<h3>I.</h3>
<p>Nem volt vérem, ennyi az egész. De annyira nem volt, hogy az
orvosok nem értették, hogyan élhetek tovább, ellenére az ő
hypotheziseiknek és a közönséges gyakorlatnak. Valóban, csakis az
asszonyoknál fordul elő hasonló állapot, a mikor a titokzatos piros
nedv ismeretlen okból és láthatatlan módon elhagyja a test sok ezer
csatornáját. Minden erő elvész, enni nem lehet többé, a sziv szinte
eláll és az orvos literszámra löveli be a sós vizet az elszáradt
asszony tetemébe. Sós viz! Ez az egyedüli táplálék, ez az élet, ez
a lélek! És a sziv egyszerre megmozdul.</p>
<p>Mi helyettesitette nálam a sós vizet, nem tudom. Talán a nap, a
melyért fölbotorkáltam a várbeli bástyára. De tél volt és a nappal
ritkán esett találkozásom. Egyáltalán igen komor, kivételes és
elrémitő tél volt tavaly. Azaz az én állapotom volt ilyen kivételes
és megdöbbentő. <span class="pagenum"><a name="Page_8" id=
"Page_8">-8-</a></span></p>
<p>Jó lesz végre tisztában lenni, hogy is volt csak. Annyi
bizonyos, hogy ez az idő rám nézve elveszett az aktiv életből. Vér
nélkül, mint egy árnyék járkáltam az emberek között. Novemberben
lettem beteg és ettől fogvást nem ettem és nem nevettem. Nem
nevettem, ez az a mi fontos! Gyászoltam magamat. Az emberek is
elkomorodtak, ha rám néztek. Igyekeztek lerázni a nyakukról, mintha
testi fájdalmat okoztam volna nekik, elforditották rólam a
tekintetüket. A legnagyobb mértékben kellemetlen voltam nekik, mint
egy megelevenedett, közöttük járó, izgága reklámja a halálnak…
Azonfelül leszámoltak velem. (Megvallom, én is ily hamar szoktam
leszámolni elbetegesedett embertársaimmal.) Nem árthattam és nem
használhattam többé nekik. Az iró nem várhatott tőlem magasztaló
kritikát, a szerkesztő szép regényeket, a szinész pompás szerepet,
a potyabarát apró kölcsönöket. Szóval: a barátaim szántak, az
ellenségeim nem vettek észre többé. Legfeljebb egyik-másik tisztelt
meg bucsuzóra egy nem gyengédtelen hátbaütéssel.</p>
<p>Mindez semmi. De nekem ugy tetszik, mintha a gyermekeim is
elidegenedtek volna tőlem abban az időben. A két kis porontyom!
Mintha féltek volna tőlem, mintha elvesztették volna a kedvüket
hozzám. Igaz, hogy nem játszottam <span class="pagenum"><a name=
"Page_9" id="Page_9">-9-</a></span> velük, nem mosolyogtam rájuk,
nem hoztam nekik semmit, nem mertem megcsókolni őket, nehogy a
bennem duló ismeretlen baj rájuk ragadjon.</p>
<p>Mindezt ma értem nagyon. Akkoriban nagyon fájtak ezek a dolgok
és nagy lelki erőm lehetett, hogy nem látszottam szentimentálisnak.
Igaz, hogy legelsőbben is fakó testem, elszürkült lelkem minden
részét át meg átjárta a halálos gyülölség. Öldöklő gyülölség
lakozott bennem: ugy lehet, ebből táplálkoztam.</p>
<p>Emlékeztem mindazokra, a kik régen megbántottak és a kik iránt
szivem már régen megenyhült. Most ujra gyülöltem őket és a
sértések, a megalázások most jobban fájtak, mint mikor frissek
valának.</p>
<p>Ölni, ölni, ölni! Dőljön előttem a vér, a melyből bennem nincs
egy csepp sem. Emlékeztem egy urra, a ki három év előtt kétszer
lőtt rám egy ostoba párviadalban. Vadászidény volt, hó. Ugy vett
czélba, mint egy vad madarat, vagy mint egy semmi áron nem
apportirozó kutyát. A golyók elfütyültek a nyakam mellett. Aztán én
lőttem: föl a levegőbe.</p>
<p>Eldobtam a pisztolyt:</p>
<p>– Kár lenne ezért a szép szál legényért!</p>
<p>Most, három esztendő után, egész éjszakákon át ettem magamat.
<span class="pagenum"><a name="Page_10" id=
"Page_10">-10-</a></span></p>
<p>«Mért lett volna érte kár? Mért nem lőttél rá? Hát ha ő lőtt
volna meg téged? Ő nem sajnált, czélba vett, mint egy kutyát!»</p>
<p>Láttam kegyetlen, a vadász-szenvedélytől szinte ragyogó arczát
és az elkésett dühtől összeszoritottam markomat; oh – ha most
vezényelnének: egy, kettő, három!</p>
<p>Kisiklott a körmeim közül, örökre. Dehogy is örökre,
elhatároztam, hogy ujra szembeállok összes régi ellenfeleimmel.
Megverekedem akár az egész világgal. És a kardot se tudtam a
kezembe fogni, tényleg nem birtam kivágni öt moulinetot. Elmémben,
képzeletemben akár – akár ötezret is. Láttam, hogy nincs jártányi
erőm sem és elszabadult lovakat szerettem volna megfékezni,
kihajigálni egy egész korcsmát.</p>
<p>És még csak nem is mosolyogtam magamon. A józanság olyan kis
mértékre redukálódott bennem, hogy meg se döbbentem e roppant
ellentéteken, a melyek való egyéniségemből kiforgattak egészen.</p>
<p>Igy esett aztán, hogy bár bizonyos voltam kora halálomban, ámbár
ugy éreztem, hogy már is meg vagyok halva, mégis: teli, de teli
voltam forró szerelmi vágygyal és egész lényemet állandóan
teleárasztotta és megfeszitette egy fenséges, szinte tragikus hit,
az, hogy egy <span class="pagenum"><a name="Page_11" id=
"Page_11">-11-</a></span> nagy, nagy, soha még nem érzett, uj, a
szivek világtörténetében egyedül álló szerelem előtt állok.</p>
<h3>II.</h3>
<p>Kopottan, csaknem rongyosan ténferegtem az utczákon. A tél
elején belevettem magam egy ruhába és hónapokon át megmaradtam
abban. Ezzel egyébként évek óta igy vagyok: Csak nyáron, tavaszszal
és őszszel tartom érdemesnek, hogy az ember csinositsa magát. Télen
okosabb bebujni egy nagy télikabátba, de ugy bebujni, hogy csak az
orrod lássék ki. Én legalább igy cselekedtem. Igy jelentem meg a
szinházakban, a szerkesztőségekben, az utczán. (Ismerősöket,
rokonokat nem látogattam meg az egész évad alatt.)</p>
<p>Arról még nem is beszéltem, hogy a munkától minden kedvem
elment. Nem csináltam semmit; őgyelegtem és azzal foglalkoztam,
hogy az asszonyokat néztem és tápláltam magamban az eljövendő nagy
szerelem hitét.</p>
<p>Ki lesz az a lány? Hol fogom meglátni? Nem te vagy-e, fekete
ruhás leány, egy fejjel magasabb, mint az utczán járó társaid,
gőgös és kopott, sötét leány? Messziről láttam, jön egy régies
landauer, a hó két női arczot világit meg benne. Az egyik vajjon
nem ő-e? Szivdobogva vártam, a mig elrobogott mellettem
<span class="pagenum"><a name="Page_12" id=
"Page_12">-12-</a></span> a kocsi, de a hölgyek arczát nem
láthattam, nem felém forditották a fejeiket. Pedig, hátha az egyik
mégis <i>az</i> volt. Az, az! Még nem is ismertem és már mostan is
csaknem őrültté tett. Kínzott a zárkózottságával, gyötrött a
szelidségével, megölt a szenvedélyességével. Csókoltam a lábait és
féltettem; egy trónt csináltattam neki jegesmedve gereznájából és
aranyozott szandálfából, de egyszersmind kegyetlen voltam hozzá. A
karaktere készen volt a lelkemben, szerelmünk története máris
folyt, vele éltem már: és nem volt még sehol.</p>
<p>És nem volt egy asszony az egész városban, a ki bár csak egy
kiváncsi tekintetet vetett volna rám.</p>
<p>Nem vettek észre, vagy ha megláttak, szánakozó, még inkább
boszankodó tekintetet vetettek reám. Egyik-másik meg is rémült
tőlem és a jól táplált arczokon láttam a borzongó érzést:</p>
<p>– Ez engem akar. Ez a halálra vált, ez a hideg váz, ez az
elszáradt zsidó! Meghalnék, ha hozzám érne, fujj!</p>
<p>Az energikusabb hölgyek meg valósággal dühösek voltak rám a
mohó, beteg tüzben égő, ruhájukat leperzselő tekintetemért:</p>
<p>– Hát ez mit akar, mért nem megy haza, mért nem fekszik le, mért
eresztik az ilyeneket az utczákra, mért nem hal meg az ilyen?
<span class="pagenum"><a name="Page_13" id=
"Page_13">-13-</a></span></p>
<p>Meghalni! A mikor soha még igy nem értettem az életet, a mikor
rettentő szépsége és mélysége világosan áll a lelkem előtt.
Meghalni! De a mikor nincs semmi bajom, csak vérem nincs, csupán a
testem vesztette el életképességét, de a mi embert emberré tesz, a
képesség és vágy a szerelemre, oly hullámokat ver bennem, oly
hatalmasakat, oly fenségeseket, oh, ha látnák.</p>
<p>Találtam valami szegény kis kokottra. Oly nyomorult volt a lapos
kis buta fejével. Udvaroltam neki; kinevetett:</p>
<p>– No ugyan te szépen tönkre tetted magad. Hol, kivel?</p>
<p>Nem volt rossz leány, szeretett volna ápolni, gyógyfürdőket
ajánlgatott.</p>
<p>Látni se akartam többé. Nála még az a hatalmas szinésznő is
szimpatikusabb volt, a ki, mikor elébe járultam, ajkbigygyesztve
nézett végig, mintha azt mondotta volna:</p>
<p>– No, ezen ugyan nem lehet többé tönkretenni semmit!</p>
<p>El vagyok hát itélve végkép! Néha magam is elhittem ezt, és
egyszer – mért tagadnám el – kétségbeesetten, dühösen sirtam. Igy
kell hát elmulnom nap nélkül, szerelem nélkül, semmivé lenni, mint
egy hójegecz, a szürke, fagyos, vigasztalan télben! <span class=
"pagenum"><a name="Page_14" id="Page_14">-14-</a></span></p>
<h3>III.</h3>
<p>A mi fentartott, a mi éltetett: egy kedves, kis fekete leányfej
volt. Annak a leánynak az arcza, a kiről biztosan tudom, hogy
szeretett. Csaknem egy évtized mult el azóta, a mióta elváltunk.
Tiz esztendeje, hogy megirtam neki: nem szeretem többé, menjen
férjhez. És itt a levele – rajta a megőrzött boritékán a
nyolczszáznyolczvankettes postai bélyeg. – «Jól van; hát én sem. És
ugy fogok cselekedni, a mint mondta!» Jól emlékszem még, hogy
akkoriban sem tudtam egész világosan, mért szakitottam el magamat
tőle: azért-e, mert szerelmünk már elérett, ellanyhult, vagy mert
beláttam végre, mily botor dolog abban reménykedni, hogy valaha
egymáséi legyünk. Ugyszólván egyidősek voltunk és a
családalapitásra egyéb alapom nem volt, mint az édes, közös tőke: a
reménység. Elváltunk, nem haltunk bele. De vajjon lehet-e elválni
az első szerelem tárgyától, elválasztott-e bennünket az ő férje,
gyermekei, a nagy távolság? (Drezdába vitték; ő kivánkozott messze,
messze!) Ostobaság azt hinni, hogy elválni lehet azoknak, a kik
évekig voltak egyek abban az időben, a mikor dicsőséges, szép
állatja az istennek: az ember, fiatalságának erejével be bir törni
az egymás lelkébe, az egyik kedve szerint átadja <span class=
"pagenum"><a name="Page_15" id="Page_15">-15-</a></span> magát a
másiknak, összeforr örökre és változhatatlanul.</p>
<p>Tiz éve nem láttam már azt, a kivel – a közbeeső szerelmek
daczára – még mindig éreztem a szoros összetartozandóságot. Hát ő
vajjon érzi-e? Bizonyos, hogy ugy van mint én, kétségtelen, hogy
csak szólanom kellene neki:</p>
<p>– Eljöttem érted, jer!</p>
<p>Jönne utánam, velem.</p>
<p>És neki is csak meg kellene jelennie hátam mögött, barna
kezecskéjét a vállamra kellene értetnie csak:</p>
<p>– Jer velem, eleget voltam már nélküled! Jere!</p>
<p>Mennék minden gondolkozás nélkül; hisz ez oly természetes. De
mért is nem keressük fel egymást. Egyszer-egyszer már indultam
volna feléje. De észre tértem, elmosolyodtam, maradtam.</p>
<p>Hisz ő, a hol van: ott nincs többé. Itt van körülöttem, a
levegőben, bennem, abban a reménységben, mely egy ily nagy
szerelemmel biztat. De itt van ő maga is, az alakja, az arcza, a
járása; ő egészen. Egészséges koromban is találkoztam vele, egy
hozzája megszólalásig hasonló másával, nem egyszer. Leányokkal, a
kik épp abban a korban lehettek, mint a milyenben ő volt, a mikor
elváltunk és utoljára láttuk <span class="pagenum"><a name=
"Page_16" id="Page_16">-16-</a></span> egymást. Már messziről és
leginkább az utczán láttam meg e hasonmásait, a kik száz ember
közül kikeresve engem, reám néztek, szerelemmel, barátsággal,
olvadó érzéssel.</p>
<p>Soha, valami nagy szerencsém nem volt a leányok körül, sokáig és
kitartóan kellett hizelegnem nekik, mig bizalommal, érdeklődéssel,
vagy szerelemmel tették a kezüket a kezembe, és ezek, a kik ő
hozzája voltak hasonlatosak, a kik egy-egy pillanatra csalódásba is
ejtettek, hogy bennök igazán őt látom viszont: ugyszólván a
karjaimba hulltak az első pillanatra.</p>
<p>Amig vérem vala, nem sokat törődtem ezzel a büvös problémával,
de tavaly télen minduntalan ez a kérdés suttogott előttem, magános
sétáimban egyre csak igy szóltam magamhoz:</p>
<p>«Mi az igazság? Mennyire képzelődöm és mi ebben az igazság?»</p>
<p>Nem, ebben az egyben nem képzelődtem. Igaz volt, ugy volt.
Szánalmat keltve, csaknem megvetve bolyongtam a tarka
asszonytársaságban és az irántam közönyös tömegből egyszerre kivált
egy kis fekete fej. Ez hosszu, hamarosan szegre hajló, egy kissé
összehuzott barna szemeivel figyelmesen, édesen, szerelmesen nézett
reám. Hivott, vont a tekintetével, s hosszu, meggypiros ajkai
reszkettek, beszélni akart volna <span class="pagenum"><a name=
"Page_17" id="Page_17">-17-</a></span> hozzám, kiáltani a távolból,
de nem lehetett neki, hiszen ugy váltunk el, hogy ne találkozzunk
többé soha. És mégis, jó isten, nem kápráznak-e a szemeim, a
kezével is, mint egy gyerek, ugy hiv!</p>
<p>Nem mertem hozzájuk közel menni, hát ha csakugyan ő? De hisz tiz
év mult el azóta és ezek itt: hasonmásai tiz év előtt. Azóta mi
lett ő belőle!</p>
<p>Egyszer még se birtam ellentállni, a szinházban, az erkélyen
ült, onnan keresett ki engem. Fölsettenkedtem hozzá, egészen közel
melléje.</p>
<p>Megszólalt, beszélt a szomszédjához. Ez a hang nem volt az övé
soha. Egyébként ő volt egészen, még a ruhája is.</p>
<p>Még mindig kiváncsian nézett reám, de egyszerre elszomorodott ő
is, csalódott bennem? Kinek vélt? Miben csalódott?</p>
<h3>IV.</h3>
<p>Februáriusban oly komor lett az idő, mint egy szivtelen
aggastyán. Nem mosolygott többé, egy pillanatra sem, a napot nem
láttam többé. Oly mértékü fázékonyság vett erőt rajtam, hogy hiába
ültem a meleg kályha mellé: dideregtem. Szinte óhajtottam a lázt,
az fölmelegitene egy kissé.</p>
<p>El innen, el! Egyszerre őrült félelem fogott <span class=
"pagenum"><a name="Page_18" id="Page_18">-18-</a></span> el, hogy
most halok meg, ebben a vigasztalan, zord hidegségben. Ilyen
esztelenség! Ha hihettem volna, hogy meleg homok, napsütötte
göröngy, vidám gyepágy borulna rám: oly szives örömest fektettem
volna fejemet örök álomra. De igy szabadulni, minden áron
szabadulni akartam az örök álom elől.</p>
<p>Szöktem a haláltól és hittem, hogy megszökhetek. Ha napfényre
találok, az megvált. Elindultam hát utra, délszakra a napsugár
után.</p>
<p>A tengeri hajón kilestem a kabin ablakán és láttam mosolyogni a
hullámokat, mint valami szörnyet. Nápolylyal egy irányban
járhattunk már, de azért hideg volt, a takaró alatt is vaczogott a
fogunk.</p>
<p>Éjjel is köd borult az Amphitritére. A kürtök mindegyre bugtak,
nehogy valami más tengeri szörny belénk ütődjék, vagy mi bele
vágódjunk abba. És bőgtek a hajó istállójában a holnapi ebédre
szánt tehenek. Csak a sirályok kisérnek bennünket nesztelen
szárnycsattogással, jönnek velünk Trieszttől folyvást; hová,
minek?</p>
<p>Egy nap és egy éjjel tartott ez az éjszaka. Nem maradt senki
lábon az utasok közül; betegek, tehetetlenek lettünk mindannyian,
mint kis halak egy nagy halban, gyomrában az exotikus hajónak. És
hiába hallottam, hogy elromlott <span class="pagenum"><a name=
"Page_19" id="Page_19">-19-</a></span> a gép, hiába késtünk már
második napja: nem volt annyi erőm, hogy föltápászkodjam megnézni,
mi a baj? A kameriérek rémhireket suttogtak a folyosón, a hajó
óraszám állott és a mikor megmozdult, olyan volt, mintha
sülyednénk.</p>
<p>Hát sülyedünk, gondoltam magamban és nem gondoltam semmi
egyebet. Morfiumtól elkábitott fejemben nem sokkal több öntudat
vibrálhatott, mint egy szárazra dobott haléban. És ugy amint ez,
szárazra kerülvén, egy homályos, de erős vágyakozással lehet teli a
viz után, ugy szomjazott bennem egy kábult valami egy darabka napos
földért. Ámbár kissé homályosan emlékeztem már az egészre és amikor
a köd a tenger egyetlen dühös mozgására eloszolván, hirtelen
kikötöttünk: azt hittem tündérországban vagyok, pedig csak Palermo
volt, a hová megérkeztünk.</p>
<p>Délelőtt aludtam, nyugodtan, édesdeden. Délután elmentem egy –
bálba.</p>
<p>«Ballo di bambini!» hirdették mindenfelől sárga falragaszok. És
csakugyan voltak gyermekek is a rengeteg fa-szállában. De sokkal
több volt az asszony, minden kis gyerekre legalább három mama is
jutott. Ez a természeti csoda volt a legelső, amely megvillant
szemem előtt, aztán legalább egy pillanatig – hogy ne hazudjak –
nem láttam semmit. <span class="pagenum"><a name="Page_20" id=
"Page_20">-20-</a></span></p>
<p>Ugy két, háromszáz szép asszony ült szorosan egymás mellett, sőt
voltak egész sorok, ahol tiz-tizenöt, szinte egyforma szépség
foglalt helyet. Mintha testvérek volnának, pedig nem is szólnak
egymáshoz, pedig nem is ismerik egymást. De nem két család-e az
egész kör? Az aczélszürke szemüek családja az egyik, a fekete
szemüeké a másik.</p>
<p>Láttam itt szempárokat, melyekben nem egy lélek, de egy egész
korszak története tükröződik. Például a lovagkor története és
magyarázata. Málta, a lovagok fészke, közel van ide és egyetlen egy
tekintet pillanatra való fölvillanásában világos előttem: Szűz
Mária szépséges legendája.</p>
<p>A Madonna, a ki bűn nélkül fogamzott és fiat szült, testre is
halhatatlant. Mi van ebben hihetetlen és ki kételkedik abban, hogy
igy volt, nem másképp! Kár, hogy a hölgyek modern ruhában vannak.
Milyenek lehetnének biborszegélyes hófehér ruhában? Olyan
kosztümben, mint a hogy a kétezer éves görög hamvvedreken láttam
őket. Mily könnyedek, mily vidámak, kigunyolják a kis terrakotta
koporsót, a melyre rá vannak vésve. Kaczérkodnak a halállal.</p>
<p>Ezek az élők pedig nem kaczérkodnak velem, az élővel. De élek-e
vajjon igazán? <span class="pagenum"><a name="Page_21" id=
"Page_21">-21-</a></span></p>
<h3>V.</h3>
<p>Egészen magamra hagyatva, csaknem elvesztettem magamat.
Kétségbeesetten ragaszkodtam azokhoz a levelekhez, a melyek
számomra otthonról érkeztek. A czimem, a nevem, az otthonhagyott
levélpapirosom: bizonyitékok voltak számomra, hogy vagyok, én
vagyok, a hiba csak ott van, hogy elszakadtam mindattól, a mi
meghatároz, elkülönit, körülrajzol mint egy valakit. Szükségem volt
e bizonyitékokra, mert különben nagyon könnyen azt hihettem volna,
hogy már meg is haltam és az élet, a mit itt viszek végbe ebben az
idegenben, már egy másik világban való vergődésem.</p>
<p>Soha se hittem volna, hogy az «Én», a szerelmes, elkényeztetett,
édes «Én» ilyen gyenge lábon álljon bennem. Minduntalan meg kellett
erősiteni, mintegy hozzám lánczolni, mindenféle tényekkel és ostoba
fogásokkal. A mig ebben buzgólkodtam: sokszor kinevettem magamat.
Azt hiszem, mások is segitettek nekem ebben. Különösen azok az
emberek, a kikbe minden áron beléragaszkodtam, hogy beszélgessek
velük. De hiába erőlködtem, nem tudtam a nyelvükön. Abba is hagytam
és csaknem egy teljes hónapig nem beszéltem a hotel portásán kivül
senkivel. Az se állt velem szivesen szóba, sok dolga volt
<span class="pagenum"><a name="Page_22" id=
"Page_22">-22-</a></span> és ha ideje akadt, legszivesebben
társalgott a cselédséggel. Boszantotta, ha megzavartam. Kénytelen
voltam neki nap nap után borravalót adni. De ha valamelyik nap
elfeledtem neki kiadni a lirát, hát bevonult előlem a fülkéjébe,
mindenáron kocsikázni küldött, vagy a mi még jobban fájt, elnézett
a fejem fölött és «igen», «nem»-nél nem szólt egyebet.</p>
<p>Egyedüli beszélgető társamnak, hiv barátomnak megmaradt a
szicziliai bor. A palermoi piros, mindig csak a piros.</p>
<p>Talán megszólnak érte, de bevallom mégis: mindennap kétszer
voltam részeg. Délben és estve.</p>
<p>Már tiz órakor ott ültem a korcsmában, az első vendég. Elébem
tették a kedves, drága üveget.</p>
<p>Bache, evan, evoe! Éljen a részegség! Ha nem volna bor és nem
lenne mámor: a meghasonlás, a bu, a kietlenség érzése ugy öldösné
az embereket, mint a szolgálók az ujszülött macskákat… sokan
vagyunk, el velük a patakba, ne vinnyogjanak itt, vigye őket lefelé
a viz…</p>
<p>Ha felébredtem reggel, csak az nyugtatott meg, hogy délben
részeg leszek. Néztem az órát, vártam az időt és morfondiroztam
magamban, hogy micsoda ostoba erkölcsi elv az, mely <span class=
"pagenum"><a name="Page_23" id="Page_23">-23-</a></span> a
részegséget tiltja és elitéli. Van abban bün, ha az ember boldog
akar lenni, ha javitani akar az állapotán? Igen ám, de a következő
nemzedék megsinyli ezt a boldogságot! feleltem magamnak.</p>
<p>Ördög vigye ezt a következő nemzedéket, igyon az is!</p>
<p>Egy liter vörös – akkoriban – tökéletesen elegendő volt nekem.
Ettem egy-két harapást, tojást, vajat, egy kis sós halat, néhány
diót, de csak azért, hogy még jobban essen rája a bor. Aztán sietve
lenyeltem a magam porczióját, az utolsó pohár előtt siettem
fizetni, de már ekkor sem emlékeztem tisztán, hogy mit hoztak az
asztalomra; a pinczér méltányolta az állapotomat, egy vastag
bajuszu toszkánai legény volt; a mikorra megittam az utolsó csepp
palermoit is, hát kedvem lett volna minden pénzemet odaadni az
ormótlan ficzkónak. Nagyon jó, igen naiv és humoros fiunak
látszott.</p>
<p>Köszöntem a vendéglősnek: a rividerci! Hiszen ő barátom! És
barátom e kerek világon mindenki, jöjjetek a kebelemre.</p>
<p>Bandukoltam haza felé a hotel de la Franceba. (Német fogadós
birta, németek lakták. Mindenütt németek! De szeretem még őket is.)
Nappal nem volt semmi baj, mentem a pálmák irányában, a giardino
Julia felé. Czikkczakkban <span class="pagenum"><a name="Page_24"
id="Page_24">-24-</a></span> mentem, sok szidást kaptam, nem egy
oldalbaütésben részesültem, de végre is csak hazaérkezém.</p>
<p>Az esti mámor után azonban bizonytalanabb volt a hazajutás.
Mindjárt, mindjárt utána baktattam egy szép asszonynak és
rendszerint eltévedtem. Mint két lidércztüz vontak, csalogattak
maguk után asszonyszemek, ki az ingoványba, ismeretlen, elhagyatott
városrészekbe és a nélkül, hogy észre vettek volna, eltüntek előlem
és magamra hagytak a sötétben.</p>
<p>Halálra fáradva testemben és energiámban, leültem valami
kődarabra és vártam, ha jönne valami kocsi, de minthogy rendszerint
nem jött, ott ülve töltöttem a hüvös éjt. Kutyák szaglásztak
körülöttem, csavargók közeledtek felém, lassan jött egy, még egy,
körülfogtak s bandita szemeikkel a szemembe világitottak, az egyik
megszólitott minden teketória nélkül, a másik kereste velem az
érintkezési pontokat.</p>
<p>– Hány óra signor?</p>
<p>– Nincsen órám, niente!</p>
<p>– Hát mid van, signor?</p>
<p>– Semmim, niente, mai piu!</p>
<p>Hebegésem mulattatta és egyszersmind meggyőzte őket, hogy nincs
rajtam mit keresni valójuk, csak olyan szegény ördög vagyok mint
ők, csakhogy beteg és elzüllött. <span class="pagenum"><a name=
"Page_25" id="Page_25">-25-</a></span></p>
<p>Figyelmeztettek a rendőrségre, sőt figyelmemet egy jó
fekvőhelyre is fölhivták, a tenger mellett, a monte Pellegrino
alatt, ide egészen közel, pompás sziklaágyak vannak, vánkos is van,
mohából, paplan is tengeri füből, az il mare mormol altató danát és
egyszer-egyszer lágyan megnyalja a képedet.</p>
<p>De nem igen tudtam megmozdulni a helyemből, vártam a reggelt, a
mig kipihenhetem magam és jön valami kocsi. Agyonüthetnek,
csinálhatnak velem a mit akarnak, még csak nem is kiabáltam
volna.</p>
<p>Az ilyen éjszakák után, másnap, pihenőt kellett tartanom a bor
dolgában. Iszonyu, iszonyu, nem tudtam inni! Egész napon át ott
feküdtem az ágyon, felöltözve, mozdulatlanul. Estefelé
föltápászkodtam s lementem a tavola rotundához, nem azért, hogy
egyem, hanem hogy lássak esetleg vagy egy szép asszonyt.</p>
<p>Csunyák voltak rendszerint, és egészen elkeseritettek azzal,
hogy végigették az egész menut, ha már megfizették. A
hotel-tulajdonos, a pinczérek meg egyre arra lestek, mi marad meg,
mit lehet eltenni holnapra? Mohóság és kapzsiság, ez az egész
világ!</p>
<p>Tökéletesen visszaestem a magyarországi állapotba. Ha a mámor
elmult, elhagyott az élet: halott voltam, egy szerelmes halott.
Mert <span class="pagenum"><a name="Page_26" id=
"Page_26">-26-</a></span> az élet hatalmas ösztönei közül csak ez
az egy, a legelső, maradt meg bennem. Ez is tárgy nélkül, a
kielégitettés reménye nélkül, csupa vágy, egy hőmérsék nélkül való
óriási láz, valami iszonyu lelki szomjuság.</p>
<h3>VI.</h3>
<p>Kimentem a vasuthoz. Még bennem volt a déli mámor, még kedvesnek
és vidámnak láttam a világot. A vasutról vártam valakit. Kit? Ki
jöhet? nevettem magamon. «Kevés ilyen nagy bolond van ez időszerint
a világon, mint én!» mondottam hangosan, és mindjárt jól mulattam a
magam megjegyzésén. Egyáltalán, a részegség tipikus ismérvei közül
csak ez az egyetlenegy, a hangos, magammal való beszélgetés kedve
ütközött ki rajtam. Jól esett magyar szót hallanom, egyáltalán jól
esett valakivel beszélgetnem, még ha ez a valaki csupán én voltam
magam.</p>
<p>Még nem jött meg a vonat Messina felől.</p>
<p>Bementem a váróterembe és a következő rövid felhivást intéztem
magamhoz:</p>
<p>– Emlékszel-e még?</p>
<p>Hogy ne emlékezném. Ilyen kérdés, ostobaság, hogy lehetne az
ilyesmit elfeledni? A <span class="pagenum"><a name="Page_27" id=
"Page_27">-27-</a></span> váró-terem volt nekem egykor legkedvesebb
helyem. Ott találkoztam az egyetlen lánynyal, a ki szeretett. Kicsi
volt az állomás, a vasut csak kétszer állt meg napjában, az egész
délután a mienk volt, mienk. Az állomásfőnök kártyázott a
kaszinóban, a személyzet aludt, a váró-terem nyitva, télen befütve:
az isten áldja meg az államot, a mely ily pompás találka-helylyel
segitette elő szerelmi boldogságunkat. Mig egy vén pénztáros-leány
jött, reánk lesett és nem találkozhattunk többé zavartalanul.
Külön-külön sokáig kijártunk még és üzeneteket vittünk egymásnak a
fali mappára, a képekre, a vasuti tarifákra… «Szeretlek», «Én
jobban».</p>
<p>Itt, a palermoi állomáson, a messinai vonatra várva,
körülnéztem, nem lát-e valaki és loppal, lázzal, boldogan, valami
képes hirdetés géniuszának a szoknyájába beleirtam apró betükkel:
«Szeretlek, felelj!»</p>
<p>Kit szeretek, ki feleljen? Erre nem igen gondoltam, hanem ha
nagyon ködösen is, derengett bennem a remény, hogy megkapom rá a
feleletet.</p>
<p>Erősen mámoros voltam e napon, az igaz. Érzésem és gondolkozásom
oly merész szárnyalást vett, mint a hogy csak álomban szokott. De
azért ébren voltam, sőt kinoztam a vasuti személyzetet is, mikor
jön meg már a vonat? <span class="pagenum"><a name="Page_28" id=
"Page_28">-28-</a></span></p>
<p>Megérkezett. Kevesen érkeztek rajta, megnéztem külön-külön
mindenkit, a szivem hangosan dobogott ezalatt. Senki ismerős,
senki, a kire várok! senki? De hát kit akarsz.</p>
<p>Beültem a hotel emeletes kocsijába, éppen indulófélben volt már.
A teteje megrakva málhákkal, az ablakai befüggönyözve sürün, mint
rendesen. A szikrázó levegő, a szemkápráztató nap miatt és azért,
is, hogy az érkező utas az ut alatt meg ne lásson valami gyönyörü
fekvésü hotelt és kedve támadjon – a kocsibért kifizetve – oda
kiszállani.</p>
<p>A kocsi tele volt, de akik benne ültek, azokat nem láttam. Azok
sem engem. Csak a hol fejünk a függönyhöz ért, ott rajzolt a nap
egy jó vastag és sötét arany konturt. E körvonalakból tudtam, hogy
két asszonynak kell velünk együtt jönnie. Az egyik mellettem ült, a
másik szemben. Egymáshoz tartoztak, de nem beszélgettek. Bizonyára
idegen országbeliek vagyunk valamennyien, senki sem szól. Valaki
pénzt olvas, ásit egy másik. Most a mellettem ülő asszony – leány
bizonnyal – megszólal. Nem tudom miféle nyelven beszél, ugy tetszik
mintha angolul, de még sem ugy. Valami ismeretlen idioma, de a hang
olyan édes, ismerős, szelid, panaszkodó, meleg. Álmos, éhes és
mégis vidám a kicsi. Elhallgat, kényelmesen akar <span class=
"pagenum"><a name="Page_29" id="Page_29">-29-</a></span>
elhelyezkedni, kiterjeszté karjait és meleg kezét az én mindig
hideg kezemre teszi. Nem rebben meg, nem vonja vissza kezét,
nyugtatja az enyimen tovább; vigyázok, hogy meg ne mozduljak.</p>
<p>A kocsi megáll a hotel előtt. Az ajtót leveszik, a vendégek
kiszállanak. Kereskedelmi utazók, két pap, az angol, legvégül pedig
az enyémek. Előbb egy öreg asszony. Egészen elaggott, meghajlott,
az első pillantásra megismerik, hogy se nem hall, se nem lát jól
többé. Azért ő segitette le a másikat, a fiatalt.</p>
<p>Lassan lépett le az a legfelsőbb lépcsőről. Beléfogódzkodott az
öreg asszony reszkető karjába. De nem mert lépni többet,
körülnézett, nincs-e valaki itt, a ki segitsen. A szálló
személyzete már odabenn alkudott a kereskedőkkel, egyedül én
állottam a kocsi előtt; felém forditotta fejét. Odamentem hozzá és
megfogtam a vékony kacsócskáját, lesegitettem. A mikor már lent
volt, csak akkor néztem meg.</p>
<p>Nem voltam meglepődve, nagyon természetesnek találtam, hogy ez
az a lány, a kire vártam. Ugyanaz az arcz, ugyanaz az alak, mint a
ki engem egykor, régen, olyan nagyon szeretett. Az, a kinek csak az
imént irtam a váróteremben. Eljött meghozni a választ. Csak hogy
egy kissé fiatalabb mint az, és szegény fáradt. <span class=
"pagenum"><a name="Page_30" id="Page_30">-30-</a></span> beteg. De
a muskátlit épp ugy szereti mint ő. Halványbarna feje körül van
tűzködve az égő vörös, buja mégis gracziőz virággal. A hajában
pedig egy világos piros pelargonia. (A vasuti állomások garádja
erre csupa ilyen virág. Ott szakithatta és ott szórhatta fejét,
mellét ezekkel tele.) A virágok az ut alatt elhervadtak egy kissé,
de szinük tüzelt és fényt szórt az egész alakra. Különösen
homlokára és szemébe.</p>
<p>A leány mosolyogva, kiváncsian, hosszan nézett reám. Látta
rajtam, hogy nézem a virágjait és arra gondolhatott, hogy szeretnék
egy szálat. A melléhez nyult, hogy onnan tépjen egyet és nekem
adja. De meggondolta és nem adott, a helyett mondott valamit.
Valószinüleg megköszönte a maga nyelvén, a mért lesegitettem a
kocsiból.</p>
<p>Milyen nyelven mondta? Hogyan, mit?</p>
<p>Az esti mámor alatt meg voltam győződve, hogy ezt mondta:
«Köszönöm». Egész világosan ezt: «Köszönöm!» De mégis, ugy lehet
csak annyit mondott: «Holnap!»</p>
<p>Reggelre kelve, mint rendesen összetörve, oly józanon és oly
élettelen, megállapitottam magamban a nyomorult valóságot. Nem
mondta «köszönöm», nem mondta «holnap» hanem azt mondta «thank jou»
és nem az én lányom, a kinek üzentem, hanem egy haldokló árva skót
leány. <span class="pagenum"><a name="Page_31" id=
"Page_31">-31-</a></span></p>
<p>De olyan kedves, olyan bájos és az már mámor nélkül is egész
bizonyos, hogy mélységes szeretettel nézett reám, megölelt a
tekintetével és gyönge karjait képzeletében kinyujtotta az én
elsorvadt fejem körül.</p>
<p>Hálából, a miért lesegitettem? Mert én is beteg vagyok! Nem,
nem, hogy is lehetne igazuk ez orczátlan piaczi okoknak! Ujra a
régi jelenség áll előttem, a megdönthetlen, de érthetetlen törvény:
senki se néz engem, mindenki utál engem, csak az jön egy rögtön
ébredő forró érzéssel felém, a ki a régihez, az igazihoz, az
egyetlenhez hasonló!</p>
<h3>VII.</h3>
<p>A skót leány hivatott; mindjárt az első héten, estve. Azaz, hogy
éjjel volt már, sőt aludtam is, a mikor a szobaleány
felköltött.</p>
<p>– A szomszéd kisasszony hivatja, valami baj van!</p>
<p>Sietve kaptam magamra valami ruhát és átmentem. A lány is alig
volt felöltözködve, egy szál kék ruha rajta, egy darabból való az
egész, olyan, mint a milyent a gyermekek viselnek. Köszöntünk
egymásnak, mosolyogva fogtunk kezet, a nélkül, hogy megmondtuk
volna egymásnak a neveinket. Mindegy. A lány fölkelt <span class=
"pagenum"><a name="Page_32" id="Page_32">-32-</a></span> és intett,
hogy menjek utána a másik szobába és vigyem magammal a gyertyát
is.</p>
<p>Megálltunk egy ágy előtt, a melyben halva feküdt az öreg
asszony.</p>
<p>A lány mondott valamit angolul, de én nem értettem. Kértem, hogy
francziául ismételje szavait, nem értett meg. Olaszszal, némettel
próbálkoztam, mindhiába. Magyarul szólaltam meg: gyengén elpirult
és mosolygott. Egyáltalán nem volt megrémülve, ugy lehet nem tudta,
hogy egy halott fekszik előtte, vagy ment volt attól az emberi
babonától, mely félelmessé és irtózatossá teszi a halottat.
Megfogta az öreg asszony kezét, szólongatta: Lizzie, Lizzie!
Kezeivel mutatta, hogy nem érti a dolgot. Aztán meg egy kis
ijedséggel már arról beszélt, hogy a néni kisebb lett az éjszaka,
egy éjszaka alatt olyan kicsiny lett, mint egy gyerek. Valószinü,
hogy azt mondta, de azért nem állithatom bizonyossággal. Ő sokkal
jobban megértett engem és helyeselte, a mikor mindenféle jelekkel
megmagyaráztam neki, hogy jó volna orvost hivatni.</p>
<p>Csendesen ültünk egymás közelében, ő az ágy fejénél, én az ágy
lábánál, a mig az orvos jött. Nem szóltunk egy szót sem, pedig
nekem nagy gyönyörüségem telt volna abban, ha elmondhatom, hogy az,
a ki mellett virrasztunk, az már halott, halott egészen. De az
<span class="pagenum"><a name="Page_33" id=
"Page_33">-33-</a></span> okosság és a gyengédség reám
parancsolták, hogy hallgassak erről, a mig jön az orvos. Többe,
mint másfél órába beletellett, a mig az megjött. Előbb el kellett
neki küldeni a tiszteletdiját és a szegény leány nem tudta, hogy a
halott hová tette a pénzt. Végre is a szobaleány találta meg az
öreg asszony párnája alatt.</p>
<p>Egy kecskeszakállu, ordináré ember jött és hamarosan konstatálta
a halált. A leány kétszer is megkérdezte: de hát csakugyan-e? Aztán
oda lépett az öreg asszonyhoz, megcsókolta a homlokát, megigazgatta
a haját és miután elmondott valami rövid imádságot, megköszönte,
mert átfáradtam hozzá.</p>
<p>Reggel volt, a gyertya még égett az asztalon. Leült melléje és
fejét kezeibe temette. Csendesen mondott valamit a szobaleánynak, a
ki az ablakokat nyitogatta ki. Megkérdeztem, hogy mit szólt. «Most
már nincsen senkim!» ezt mondotta.</p>
<p>De azért még csak nedvesek se lettek a szemei. És a mikor
harmadnap a nénit eltemették, – lopva, hogy a vendégek meg ne
ijedjenek, – még csak más lakásba se ment át. Sőt midőn ötöd- vagy
hatodnapra lejött a table d’hôtehoz, vörös pelargonia volt a hajába
tüzve. <span class="pagenum"><a name="Page_34" id=
"Page_34">-34-</a></span></p>
<h3>VIII.</h3>
<p>Ő: én voltam és én: ő. Két árvaság; egy pár: elhagyatottság. A
giardino Juliában találkoztunk minden napon, egyedül voltunk a
világ legelső kertjében. Leültünk valamelyik lóczára, a hová
legjobban tűzött oda a nap, és a mig láttuk egymást, meg nem
mozdultunk onnan. Miért nem ültünk egymás mellé, miért játszottunk
bujósdit, mért nem fogtuk meg egymás kezét? Nem látta volna senki,
csak a pálmák, és azok szeretik az ilyen dolgokat, mindegyre
csókolóznak a gyenge szélben. Semmi, de semmi magyarázata nem volt
egymástól való tartózkodásunknak, hiszen minden bizonynyal mi
voltunk egymásnak a legjobb ismerői a világon, összetartozandók,
egymáshoz kapcsoltak, ismeretlen és mérhetetlen idők óta.</p>
<p>Egyszer, egy délután esett az eső. A leány behuzódott egy fedett
fülkébe, én meg, valami különös, ismerős illat után behatoltam a
kert mélyébe. Megtaláltam az illat forrását: viola-táblát.
Szerettem volna megszólitani a fehér virágokat, mint valami földit.
E helyett nekiestem és letéptem belőlük egy ölre valót.</p>
<p>Aztán egyenesen siettem az én kis fázó leányomhoz. Az ölébe
hánytam a virágokat. Mérhetetlen volt az öröme, mindjárt tele
tűzködte <span class="pagenum"><a name="Page_35" id=
"Page_35">-35-</a></span> magát vele. Nekem is egész bokrot tűzött
a kabátomba. A mig reszketve motozott a ruhámon, megcsókoltam a
kezét. Bámulva nézett reám és hirtelen elhatározással fogta a
kezemet és megcsókolta.</p>
<p>Egymás mellé szorultunk a fülkében. Beboritott bennünket a fehér
viola, fogtuk az egymás kezét és néztük az esőt.</p>
<p>Kerültük egymást aztán. Valamelyik nap beüzentem hozzá,
beküldtem a névjegyemet is. Visszaüzent, hogy nem ismer. «Most
beteg», tette hozzá a szobaleány, a szobaleányokkal vele-született
jóakarattal.</p>
<p>Ujra és még nagyobb hévvel adtam magamat a boritalra. Rátaláltam
a régi Asztira, mely pezseg a pohárban, de nem nagyon. Egy félvér
pezsgő, melyen még sem érzik a csináltság. Raszig bor! mint a hogy
némely, messze innen élő barátaim mondanák. Egy vékony nyaku üveg
tökéletesen elég volt nekem belőle. Ezek a kedves flaskák! Óh édes
kis Asztim, szerelmes angyalom! Szerettem volna megölelgetni, aztán
belevágni a szemben levő tükörbe, a honnan egy hozzám hasonló
vázalak kancsalitott reám; egy csúf, hosszuképü ember, a ki nyilván
gunyolta a bennem élő kerek arczú, életerős, vidám alakot.</p>
<p>Egyenesen hazamentem a becsipések után. <span class=
"pagenum"><a name="Page_36" id="Page_36">-36-</a></span> Egy estén
igen hamarosan végeztem és különösen siettem el a korcsma nagy
világosságából. Oly boldog voltam, hogy kerestem a magányosságot,
helyesebben a tête a tête-et az éjszakával. Nagyon is hamar
érkeztem haza. A hotel ablakai még nyitva, a legtöbb világos, most
ágyaznak a szobaleányok. De egy sötét. Hanem a sötétségben egy
mozdulatlan fehérség látszik. Nem emberi test, hanem valami különös
világosság.</p>
<p>A leányom, az én leányom!</p>
<p>Vár reám, hiv magához! Siettem föl a lépcsőn és minden
gondolkozás nélkül léptem a szobájába. Világ ott sem égett, a
kandallóban morgott valami kis tüz. És az ablakok nyitva, benéznek
rajta a pálmák, csodálkozva a télen, a melyet az északi asszony itt
is érez és a melyet ők nem ismernek, csak szomorú mesékből…</p>
<p>Az én édes, szerelmes halottam ott maradt az ablaknál,
megfordult, meg nem rezzent, föl nem kiáltott, csak olyan hangot
hallatott, mint a galamb, ha a kánya száll felé… Nem nyujtotta a
kezét, leült, inkább lerogyott az ablak előtt, szemben a
sötétséggel. Mellé ültem, megfogtam a kezét.</p>
<p>– Beteg voltam! mondá angolul, és olyan hangon, mintha
bocsánatot kérne tőlem. <span class="pagenum"><a name="Page_37" id=
"Page_37">-37-</a></span></p>
<p>Megértettem; különös, csaknem minden mondatának értelmét
kivettem ezen az estén. És ő is érteni látszott, a mikor valamit
mondottam a magam nyelvén. Különben ő nem sokat törődött azzal,
hogy értem-e, nem-e? Hirtelen beszélő kedve támadt és megállás
nélkül pergett a szó láthatatlan ajakáról.</p>
<p>Azt hittem, nem: bizonyos vagyok benne, hogy arról beszélt, a
miről az asszonyok minden találkozáson, a mely az elsőt követi.</p>
<p>– Ugy-e, most megvet? Mit gondol rólam? Talán haragszik is
reám?</p>
<p>Hirtelen megakadt, de csak egy szótag kimondásának időtartamára.
És folytatta megállás nélkül, mintha leczkét mondana föl:</p>
<p>– Szeressük mi egymást, az élőknek nem tartozunk mi ugy sem,
semmivel!</p>
<p>– Az élők? Hát mi nem vagyunk az?</p>
<p>– Nem.</p>
<p>Borzalmas és fenséges érzés, hogy mi ketten igy külön vagyunk,
hontalanitva az emberek társaságából, az élő lények közül. Nekünk
nincsenek törvényeink, mi nem tudunk semminemü konvenczióról, mi
vagyunk azok, a kik meghaltak már, de még szeretnek.</p>
<p>A leány csicsergett tovább. Kinyujtotta nyelvét a halálra.
Egy-egy szava ugy hatott rám, mintha a sötétség hirtelen izzó napra
vált <span class="pagenum"><a name="Page_38" id=
"Page_38">-38-</a></span> volna és forró sugarai az én testemet
elboritanák. Ő meg fázott, azt mondotta, és hozzám bujt a sötétben.
Didergett és reszkető ajkakkal mindegyre azt sugta.</p>
<p>– Szeretek, szeretek, szeretni akarok!</p>
<p>Magamhoz szoritottam, de a láz mégis birtokába vette. Szemeit,
jéghideg ajkait csókoltam, magamhoz öleltem. – Kimerült,
mozdulatlan lett, szemeit lehunyta, ajkát becsukta.</p>
<p>«Meghalt!» gondoltam magamban lassan, álmodozva, minden félelem
nélkül. De nem halt meg, megmozdult, kinyitotta a szemeit és
egyszerre oly forró lett, hogy szinte sütött. És én bennem – ugy
lehet, hogy e melegtől – olyan ereje kelt az életnek, annyi vidám,
friss és egészséges szenvedély, hogy husz évesnek éreztem magam
ujra. Vagyok a régi, régi szerelmes legény és a tiz év, a mely
azóta eltelt, csak tiz percz, éppen annyi, a mennyi ideig az
elsőre, az igazira szoktam várni az alföldi város háza előtt. Nem
mult el semmi, vagy minden visszajött: a vissza nem térő elmult idő
itt van és megtaláltam azt, a ki mindörökre elveszett nekem. Itt
fekszik a leány karjaimban szerelmes szókat suttogva nekem, átadva
magát mint a régi, szinte könyörögve, hogy letépjem… Az ostoba
erkölcs, a gyáva álszemérem mindeddig megmarkolta a kezemet.
<span class="pagenum"><a name="Page_39" id=
"Page_39">-39-</a></span> Eh, enyém az erő, kiszabaditom
magamat…</p>
<p>Mielőtt meghalunk!</p>
<p>– Mielőtt meghalunk! – suttogta az elhaló hang.</p>
<p>A diadal gunyos demonja kibontotta bennem a szárnyait. De mintha
maga a lány is ugy érezte volna, pár pillanatra elengedtük
egymást.</p>
<p>– Már azt hittem, hogy <i>ugy</i> kell meghalni…! – mondá az én
szerelmes halottam csendesen. Aztán a nyakam köré fonta a karjait.
Nem szólt többé, csak ha kérdeztem. Akkor is csak azt felelte, a
mit én akartam:</p>
<p>– Ki vagy te?</p>
<p>– <i>Az</i>.</p>
<p>– Kicsoda?</p>
<p>– A kit te akarsz.</p>
<p>– A te neved: Kata.</p>
<p>– Kata.</p>
<p>– Te vagy az, a kivel találkoztam nyáron a várkertben, fenyvesek
alatt.</p>
<p>– Fenyvesek alatt.</p>
<p>– Nyáron, régen.</p>
<p>– Nyáron, régen.</p>
<p>– Télen, most.</p>
<p>– Télen, most.</p>
<p>– Hol csókoltalak akkor meg legelőször, <span class=
"pagenum"><a name="Page_40" id="Page_40">-40-</a></span>
emlékszel-e még? Gondolkodott és mondta ugy, a hogy volt.</p>
<p>– A szememen, másnap.</p>
<p>Emlékezett; ő volt. Vagy a másik, a régi, az első volt ő?</p>
<p>A tenger éjjeli zöld világossága lassanként elveszett az
elnémult szobában.</p>
<h3>IX.</h3>
<p>Másnap mozdulatlanul feküdtem az ágyamon. Nyitott szemekkel, de
nem látva semmit. Harmadnap fölfrissülve ébredtem föl és siettem át
hozzá.</p>
<p>A szobája üres, elment.</p>
<p>– A kisasszony a tengeri hajóval utra kelt. Csak az utat addig
kibirja! – mondá a hotel titkárja.</p>
<p>Rohantam ki a partra és még láttam a hajót, mely őt elvitte. Sőt
talán őt is láttam, de oly kicsiny volt mint egy fehér sirály, a
mint átszáll a látó határon.</p>
<hr class="chap" />
<p><span class="pagenum"><a name="Page_41" id=
"Page_41">-41-</a></span></p>
<h2>Az öreg fiatal-ember.</h2>
<p><span class="pagenum"><a name="Page_42" id=
"Page_42">-42-</a></span> <span class="pagenum"><a name="Page_43"
id="Page_43"><br />
-43-</a></span></p>
<p>Egy szép, kövér, fiatalember élt Budapesten, a bodzafa-, később
a Mária-utczában, ezernyolczázhetvenhatban. Azoknak a hölgyeknek,
akik a kövér fiatalurakat – némi okkal – nem szenvedhetik, előadom,
hogy Babics Sándor nem volt igazán kövér, hanem inkább csak erős. A
feje nem nagy, a mi a fődolog, hanem a nyaka, a vállai voltak igen
kifejlettek. Egy kissé maga is félt attól, hogy hasa lesz, mielőtt
megházasodnék és ha nem lett volna jól nevelve, ha különféle
könyvekből nem tanulja vala meg, hogy a férfi-hiuság rut dolog és
különösen, ha a férfi-vállfüzők nem lettek volna olyan drágák,
bizonyára megpróbálja karcsuvá tenni magát.</p>
<p>Ez a fiatal ember egy szombati napon, déli tizenkét órakor
lebotorkált a lakásáról és egy bérkocsi-állomásra ment. A zsebében
nem volt egy krajczár sem. Ott somfordált egy darabig, a mig
kinézte magának a legrongyosabb fiakkert, a legrosszabb lovakat, a
melyek elé a heves nyár daczára csukott hintó volt fogva.
<span class="pagenum"><a name="Page_44" id=
"Page_44">-44-</a></span> Jól megvizsgálta a fiakkerest, aztán egy
hirtelen mozdulattal beleugrott a kocsijába:</p>
<p>– Gyerünk! mondá tulságosan keményen.</p>
<p>– Hová?</p>
<p>– A Lipótmezőre.</p>
<h3>I.</h3>
<p>Szerencséjére éppen a betegek látogatására kiszabott idő volt és
igy hamarosan beeresztették.</p>
<p>A szép és tiszta, ugyszólván kellemes palota, nagy kertjével,
lépcsőházának és folyosóinak templomszerü csendjével: nagyon
kellemesen hatott reá.</p>
<p>– Be jó világ van itt! – mondá magában. Egy darabig álldogált a
folyosón és lenézett a kertbe. Látott igen jól táplált betegeket és
egy másodszor virágzó vadgesztenyefa alatt megpillantott egy
csinosan öltözködött, valószinüleg fiatal és urileányt. Ez talán
nem is a benlakók közül való – gondolta magában. De egy ápolónő
állott a közvetlen közelében. A leány hamar észrevette őt és feléje
fordulva, a kezét szeme elé tartva nézte. Majd intett neki a fehér
kezével. Vissza akart inteni, de hátul valaki megszólalt:</p>
<p>– Mit tetszik?</p>
<p>– Az igazgatót keresem. <span class="pagenum"><a name="Page_45"
id="Page_45">-45-</a></span></p>
<p>– Minek?</p>
<p>– Az az én privát ügyem! – mondá Babics Sándor ingerülten.
Elfordult az ápolótól, a kit meglehetősen megutált mindjárt az első
pillanatban.</p>
<p>– Itthon van az igazgató ur vagy nincs, lehet vele beszélni,
igen vagy nem?</p>
<p>– Nincs, nem lehet. A főorvos ur benn van, tessék bemenni.</p>
<p>A kövérkés fiatalembert megint roppant idegesség fogta el.
Ugyszólván beesett a főorvos szobájába. Két alakot látott ottan. Az
egyik felé fordult:</p>
<p>– A főorvos urhoz van szerencsém?</p>
<p>– Én <i>csak</i> beteg vagyok! – mondá a megszólitott,
elmosolyodva.</p>
<p>A doktor, a ki ritka és homlokán magasra felhuzódott
szemöldeivel, tágra nyilt pupilláival inkább látszott elmebetegnek,
eléje lépett.</p>
<p>– Mivel szolgálhatok?</p>
<p>A fiatal ember nem értette a kérdést, ebben a pillanatban
elfelejtette a legközönségesebb társadalmi formákat és zavartan
kérdé:</p>
<p>– Mit tetszett mondani?</p>
<p>– Semmit. Tessék leülni. Tisztelt vendégem megbocsát…</p>
<p>Az elmebeteg vendég elment, bucsuzóra <span class=
"pagenum"><a name="Page_46" id="Page_46">-46-</a></span> egy
roppant szánakozó tekintetet vetvén Babics Sándorra.</p>
<p>– Már most nyiltan beszélhetünk! – mondá az orvos. – Miben
lehetek szolgálatára?</p>
<p>– Beteg vagyok, doktor ur!</p>
<p>A főorvos mereven, hosszan nézett reá, aztán igen határozottan,
sőt kellemetlen éllel mondá:</p>
<p>– Az nem igaz! –</p>
<p>– Bocsánat – szólt még keményebb hangon, – ön hazudik.</p>
<p>Babics Sándor sértődötten állott föl székéről.</p>
<p>Az orvos megérintette kezével a fiatalember vállát.</p>
<p>– Bocsánatot, azt hittem, magunk között vagyunk. Megsérteni nem
akartam. Pusztán és egyedül azt akartam kifejezni, hogy bizonyos
mértékig mindenki beteg, vagy őszintén beszélve: egy kissé mindenki
bolond. Önnel is megesik, velem is megesik, hogy egyszer-másszor
szeretnők a saját fejünket leharapni. Remélem, nem veszi sértésnek,
de az emberi öntudat oly hitvány, oly gyenge lábon áll, hogy
valamely szokatlan szellő fuvására azonnal meglebben. Az egész
dologban semmi veszedelem nincs, csak nem kell megijedni
mindjárt.</p>
<p>Igen barátságosan mosolygott. Babics <span class=
"pagenum"><a name="Page_47" id="Page_47">-47-</a></span> Sándor
valamivel nyugodtabb lett, de végképp elkomorodott. Tökéletesen
lehangolva, csüggedt hangon mondá:</p>
<p>– Hát nem akar fölvenni?</p>
<p>– Miért nem? Igen szivesen, ha ön ide kivánkozik. Aztán azonban
én nem vagyok kompetens ebben, én csak megvizsgálom. Az a kérdés,
hogy rendben van-e? Az iratait értem. De essünk tul a formaságokon.
Neve:</p>
<p>– Babocsay Babics Sándor.</p>
<p>– Foglalkozása?</p>
<p>– Jogász.</p>
<p>– Elhozta a születési bizonyitványát, van pénze vagy
protekcziója?</p>
<p>– Hát protekczió kell ahhoz, hogy valaki a bolondházba lakónak
bejusson! – tört ki a a fiatalemberből a nyers keserüség.</p>
<p>– De mennyire, – vagy maga az állam protegálja, avagy valaki, a
ki az államban oszlop.</p>
<p>– Vannak befolyásos rokonaim. Egy bátyám egyetemi tanár
Kolozsvárott.</p>
<p>– Az is valami, de sokkal jobb lenne, ha itt, a József- vagy
Ferenczvárosban lenne előkelő választó.</p>
<p>– Utólag szerzek magamnak ajánlatokat, becsületszavamra igérem,
csak most legyen <span class="pagenum"><a name="Page_48" id=
"Page_48">-48-</a></span> kegyes és vegyen föl. Nem tudok elmenni
többet innen, erőhatalommal se visznek ki. Megölöm magam, ha innen
elkergetnek.</p>
<p>– Ez egy érv. De lássuk, mit képzel ön szenvedésének. Hogy
hivták a leányt?</p>
<p>– Leányt, sehogy? Semmi közöm hozzájuk. Az ember iszik vizet,
eszik kenyeret. Az asszony is ilyen szükséglet, semmi egyéb. Én
legalább igy vagyok vele.</p>
<p>– Szépen meg is kövéredett ettől az elvtől. Nézzük a
nyelvét.</p>
<p>A fiatal ember kinyujtotta a nyelvét és komolyan, – kiváncsian
várta az itéletet.</p>
<p>A főorvos most hozzáfogott a fizikai vizsgálathoz unatkozottan,
gépiesen csinálta végig a dolgát, ugy, mint a ki megteszi
szokásból, de nem hisz benne.</p>
<p>Megpróbálta kisütni, hogy nincs-e a gerinczagyban elváltozás,
behunyatta vele a szemét és jártatta a sötétben, egyenesen járt,
nem bukott fel, csak reszketett egy kissé.</p>
<p>– Borivó ember ön? – kérdé vizsgálat közben.</p>
<p>– Az, ugy hiszem, abból származik minden bajom.</p>
<p>– És miben találja a baját?</p>
<p>– Félek a józan emberektől és nem akarok, nem tudok köztük élni.
Azt hiszem, hogy <span class="pagenum"><a name="Page_49" id=
"Page_49">-49-</a></span> az életemre törnek és nem akarnak maguk
között megtürni semmi áron.</p>
<p>– Sok szeszes italt szokott napjában bevenni?</p>
<p>– Három-négy liter bort.</p>
<p>– És régen folytatja ezt az adagolást?</p>
<p>– Nem, csak egy féléve.</p>
<p>– És hogyan jutott e nagy quantumhoz. Bubánat?</p>
<p>– Nem. Nem tudom hogyan. Azt hiszem, mert jól esett! – mondá
akadozva. Megint csak zavarba jött. Ha az orvos nem a hátizmait
piszkálja, hanem a szemébe néz, meglátja rajta, hogy most
hazudik.</p>
<p>Volt valami igazság abban, a mit elmondott, de csak egy
tizedrésznyi. Részeges lett, hogy az éhségét csillapitsa. Sehol nem
volt hitele többé, csak egy borkereskedőnél – és tapasztalta, hogy
a szesz táplál. Az ember megeszik egy-két zsemlyét naponta és rá
becsip, egész tisztességesen megél egy darabig. Elvégre is, hol van
az megirva, hogy főtt ételt kell enni. Egy fél év alatt nem evett
tizszer, mégis megvan, itt van. Igaz, hogy itt, de ez nem a
legutolsó.</p>
<p>Olyan pompás itt a levegő, béke és csend van. A nyitott ablakon
keresztül vidám leánykaczagás hallatszott be. <span class=
"pagenum"><a name="Page_50" id="Page_50">-50-</a></span></p>
<p>Az orvos diszkrét dolgokat kérdezett a fiatal embertől. Majd
megkérte, hogy beszéljen neki, mint élt a legutóbbi
esztendőben.</p>
<p>– Nem sok mondani valóm van! – szólt Babics Sándor. Azt hiszem,
ezeket szükséges rólam megtudnia. Elég jómódu embereknek vagyok a
fia. Az apám törvényszéki biró volt Erdélyben. Enyeden tanultam.
Majd idejöttem jogra. Negyven forintot kaptam otthonról minden
hónapban, egész tavaly januárig. Apám meghalt, anyám nem kapott
nyugdijat, csak kegydijat. Öt forintot küldött minden elsején. De
nehogy azt tessék hinni, hogy ebből az öt forintból éltem, kerestem
tizenötöt még egy ügyvédnél s a többit kölcsön kértem. Ugy egy fél
esztendeje azonban igen megundorodtam a munkától, a
kölcsönforrásokat is kimeritettem. Haza akartam menni, de az anyám
egy vén kisasszony nénjéhez költözött. Haza – nem volt többé.</p>
<p>Egy reggelen, a mint pörköltet ettem a Szikszaiban, a rendes két
pohár sörrel, – nagy gyönyörüségem volt mindez, – egymagamban
morfondirozva, két dolgot állapitottam meg. Ugymint: hogy az egész
Budapesten nincs senki, a ki nekem egy forintot adna kölcsön. És
nincs egy leány sem, nem ismerek olyan asszonyt, a ki engem anyagi
érdek nélkül megcsókolna. <span class="pagenum"><a name="Page_51"
id="Page_51">-51-</a></span></p>
<p>Egyszerre roppant undor fogott el, legelsőbben is magam, aztán
pedig – még erősebb – a világ ellen.</p>
<p>Hazamentem és ettől fogvást egy félesztendeig nem mentem ki a
szobámból. A másodig hónapban még egyszer támadt kedvem a világi
életre, szerettem volna kimenni, ismerősöket látni, de a nadrágom
és a czipőm igen elrongyollott. (Nem tetszik látni, be van varrva
és megtintázva mostan, hogy a fiakkerosnak, a ki idehozott és a ki
lenn hiába vár a pénzére, bizalma legyen irántam) Néha még egészen
jól éreztem magam a vaczkomban. Minden este szabályszerüen berugtam
és minden hajnalon nehéz fejjel és kissé éhesen fölébredtem,
átmentem az ágyamba és aludtam délig. Pompás és igen hosszadalmas
álmaim voltak.</p>
<p>– Miféle embereknél lakott? – szólt közbe az orvos.</p>
<p>– Becsületes embereknél. Egy családnál, a melynek minden tagja
gyermek-dobokat készitett. Egy igen rossz életü leány volt
közöttük, a ki arra spekulált, hogy elveszem ha végképp
elzüllöttem. Azért türték hogy hónapról-hónapra adós maradjak a
szoba árával. Sőt néha süteményt is küldtek be hozzám; –
marhafaggyuval főztek, undorodtam a főztjüktől. Azonfelül,
ugyszólván, csak egy tésztát ismertek, <span class=
"pagenum"><a name="Page_52" id="Page_52">-52-</a></span> az
almásrétest. De nem untatják ezek a részletek.</p>
<p>– Nem. Az almásrétesnél maradtunk. Evett az almásrétesből?</p>
<p>– Igen, néha. Sőt diskréczió alatt szivesen bevallom, hogy némi
ravaszságot is fejtettem ki abból a czélból, hogy ki ne lökjenek.
Szóltam egyszer-másszor a gyermekdob-készitő kisasszonynyal, sőt
Tóth Kálmán egy szerelmes versét irtam le az emlékkönyvébe. Érzem,
hogy pirulok, de bevallom mégis: nagyobbára engedtem őt remélni.
Azonban igen keveset érintkeztem a családdal. Ugy szerepeltem
előttük, mint a ki beteg és nem lát szivesen maga körül senkit.</p>
<p>– És csakugyan nem volt önnél ez idő alatt senki?</p>
<p>– De. A végrehajtó kétszer. Egy vidéki iskolatársam és egy
szinésznövendék barátom, a ki kölcsön akart tőlem kérni két
forintot és egy frakkot. Hordárok jöttek, a kiknek tartoztam,
ezekkel egyáltalán nem szakitottam meg az összeköttetést.
Kölcsönkérő levelekkel küldözgettem őket, nyiltan és előre
bevallva, hogy csak abban az esetben honorálhatom őket, ha a levél,
a mit visznek sikeres lesz. Sok belement az alkuba, sok nem. Végül
egy sem. Ugy hiszem, az egész kar megtudta, hogy a hitelem végképp
elveszett… <span class="pagenum"><a name="Page_53" id=
"Page_53">-53-</a></span></p>
<p>A főorvos vidáman huzta föl azt a néhány hajszálat, a mely ott
nőtt neki, a hol másnak a szemöldök. Reá sandalitott a kövér
fiatalemberre:</p>
<p>– Ön kell nekem, önre vártam. Ön az enyém!</p>
<p>Babics Sándor nekibátorodott:</p>
<p>– Tessék elképzelni: öt forintból éltem harmincz napon át.</p>
<p>A harmadik hónapban igen sokat foglalkoztam azzal a kérdéssel,
hogyan lehetne valami olcsó dekoktumot késziteni, a mely elvegye az
ember étvágyát, de egyszersmind táplálja is. Mert élni csak
kell!</p>
<p>– Hol van az megirva, hogy kell! – vágott közbe az orvos.</p>
<p>A fiatal ember kémkedve nézett a doktorra, de tekintetéből azt
olvasta ki, hogy csak tréfál. Folytatta tehát:</p>
<p>– Kisérleteztem is, bebüdösitettem a szobát, elpazaroltam a havi
pénzemet, mégsem sikerült a dekoktumot felfedeznem. Megpróbáltam
hát novellákat irni, mert azt hallottam hogy az ujságok fizetnek.
Irtam vagy kettőt.</p>
<p>– Aggályos jelenség. Milyen genreben irt, ha szabad tudnom?</p>
<p>– Én azelőtt Jósikát nagyon szerettem…</p>
<p>– Nos és az ujságok… <span class="pagenum"><a name="Page_54" id=
"Page_54">-54-</a></span></p>
<p>– Nem volt protekczióm, nem ismerték az irásomat. Az egyik nem
is válaszolt. A másik megüzente, hogy csinos, csinos; talán. Erre a
talánra sok pénzt költöttem el akkoriban, mindennap megvettem az
ujságot. Azt hiszem, a tárczarovat-vezető elsikkasztotta az
elbeszélést. Mindegy, visszatértem a borhoz. Nem untatom?</p>
<p>– De. Térjünk a lényegre. Miért jött ön ide?</p>
<p>– Hogy fölvétessem magam. Már egy hónapja készülök. Körülbelől
azóta konstatáltam magamban, hogy valami lelki bajnak estem a
martalékául. Valamelyik napon, félmámoros állapotban. Akkor volt, a
mikor a gyermekdobkészitő-anya nyersen megszólitott, hogy mi lesz?
meddig bolonditom a lányát? Vagy nyilatkozzam, vagy hurczolkodjam
ki azonnal.</p>
<p>– Nyilatkozott vagy kihurczolkodott?</p>
<p>– Nem, az önfentartási ösztön oly mértéktelenül ravaszszá tett,
hogy a nyakamhoz értetett kést egy mozdulattal, egypár szóval
eltávolitottam. Az asszony egy járásbirósági irnokságot ajánlott
föl, de én kijelentettem, hogy reményem van a minisztériumhoz
menni… Addig felfüggesztettem a kérdést. Az asszony megnyugodott,
kiment. Én pedig, elérkezvén a szürkület, lefeküdtem a diványra.
(Mindig <span class="pagenum"><a name="Page_55" id=
"Page_55">-55-</a></span> gyertya nélkül feküdtem le, rendes
időben, a bor ugy müködött bennem, oly pontossággal, mint egy
óra.)</p>
<p>Legelsőbben is megállapitottam magamban, hogy ugy, mint
mindörökre, hogy is mondjam, minden akczióra képtelen vagyok. Nincs
erőm, nincs kilátásom, de talán kedvem sincs, hogy ebből az
állapotból kibonyolódjam. Ha ugy végeztetett, hogy megrothadjak
ezen a diványon, hát ugy lesz…</p>
<p>Van egy egyetemi tanár nagybátyám, Kolozsvárott, ha annak irnék?
Kaczérkodott velem egy emlék, a cselekvés régmult idejéből. Poklot,
poklot, poklot! nem irsz senkinek, nem csinálsz semmit, itt fekszel
és azzal vége.</p>
<p>– Ez a végelöregedés.</p>
<p>– Én is ugy hiszem.</p>
<p>– A lelke megőszült, száz éves lett. A teste fiatal maradt.</p>
<p>– Igy, igy gondoltam én is.</p>
<p>Az «öreg» fiatalember elgondolkodott, beszédre nyitotta ajakát,
de nem szólt, szavak után kapkodott:</p>
<p>– Azonfelül… a delirium tremens jelei… meg akarok gyógyulni…</p>
<p>– Jó, jó, – mondá a doktor keresetlen ridegséggel – ön el akarja
leplezni, hogy miért jött ide és miért akar itt maradni. Én
megmondom önnek. <span class="pagenum"><a name="Page_56" id=
"Page_56">-56-</a></span></p>
<p>– Kedves fiatal barátom – mondá a főorvos szeliden – ne
teketóriázzunk, kegyed az ugynevezett «reszketési agyőrjtől»
legalább is esztendőnyi távolságra van még, akkor is, ha folytatja
régi, helyesebben, utóbb megszokott étrendjét. A bor jól
meghizlalta, ennyi az egész. Mi orvosok régen ismerjük a szesznek
ezen hatását. Azonban abszolute nem engedhetem, meg, hogy előttem
lelki betegnek adja ki magát.</p>
<p>Kegyed egyszerüen inkább bolondnak adja ki magát, mintsem hogy
dolgozzék. Igaz, vagy nem igaz?</p>
<p>Kegyed el kivánja magát helyeztetni ebben az állami intézetben,
mert magányos óráiban kieszelte, hogy itt cselekvés vagy felelősség
nélkül lehet élni. Igaz, vagy nem?</p>
<p>Ha a városi szegények házába nemcsak aggastyánokat vennének föl,
ön talán elébb oda pályázott volna. De mert tudja, hogy olyan ifju
ember, mint maga, legfeljebb egy főherczeg pártfogásával juthatna
be oda: hát minden borzongása daczára, idemenekült. Igazat mondok-e
vagy sem?</p>
<p>Az ön lelke egészen elernyedt. Csak enni, inni, feküdni és
aludni kiván. Az ifjuság velője kiszáradt az ön vékony csontjaiban,
a fiatalság ruganyossága el, kiillant az ön inaiból, az életkedv
bolondsága sorvadt el kegyedben időnek <span class=
"pagenum"><a name="Page_57" id="Page_57">-57-</a></span> előtte…
következésképpen önt ezennel józanabbnak konstatálom, mint bármely
kortársát. És éppen ezért a legnagyobb örömmel fogom elhelyezni
intézetünkben és magamra vállalok minden felelősséget az eljárás
körüli esetleges szabálytalanságokért. De legelőbb is választ kérek
arra, hogy a főbb pontokban igazam van-e, vagy nincs?</p>
<p>– Igaza van.</p>
<p>– Ezek után azt kérdezem, hogy hajlandó-e ön arra, hogy a magam
igazolására hamis adatokat vezessek be a mi könyveinkbe?</p>
<p>– Önre bizom magam. De mit csinálunk a fiakkerrel?</p>
<p>– Elküldjük. De nem ez a kérdés; örülök különben, hogy a morál
némi maradványait találom önben. Hanem ez is mellékes. Fontos most
meghatározni azt, hogy miféle könnyebbfajta mániát vállaljon el ön
az intézet vezetősége és személyzete előtt. Válaszszon mi kell.
Képzelje ön magát királynak. Mondhatom, hogy nincs lényeges
különbség az elképzelt királyok és a ténylegesek között. Az egyik
ugy hiszi a hatalmát, mint a másik, csakhogy azoknak, a kik a mi
falaink között tartózkodnak, sokkal jobb az álmuk, az étvágyuk.
Hagyjuk a filozofiát. Ne legyen király még sem, jobb, ha egy fiatal
ember lesz, a ki azt hiszi, hogy mindenki szerelmes belé.
<span class="pagenum"><a name="Page_58" id=
"Page_58">-58-</a></span></p>
<p>– Leszek ilyen fiatalember. És aztán?</p>
<p>– Lesz enni, inni való.</p>
<p>– És mi a teendőm?</p>
<p>– Jól játszani a szerepét.</p>
<p>– De mi czélra? A doktor ur fel akarja ültetni és le akarja
leplezni kollegáit?</p>
<p>– Ostobaság! Hogyan tehet fel ön rólam ilyesmit. Egész más a
czélom önnel.</p>
<p>– Mi?</p>
<p>– Gyógyszernek akarom használni.</p>
<p>– Hogyan?</p>
<p>– Van egy betegem, fiatal és szép leány.</p>
<p>– Nos?</p>
<p>– Semmi baja. Egyéb baja nincs, csak az, hogy nem hiszi el
vőlegénye halálát. Egészen közönséges – alapjában – az ő
tragédiája. A vőlegénye ilyenfajta kövéres, csinos fiatal ember
volt, mint ön; kilencz nappal az esküvője előtt halat ment
vásárolni a Duna-partra. Nagy meleg volt, igen befrüstökölt és a
mikor beszélgetett a halászszal, egyszerre megütötte a guta. Éppen
csak egy nagy tokot alkudhatott meg. Ez a bárkán történt. Onnan
fordult be a vizbe. Eluszott Promontor alá. Jó későn, talán egy
héttel utóbb, találtak rá. Kiteritették, a menyasszonya azt mondta
– előbb sokáig nézte – aztán azt mondotta: ez hazugság, ez nem ő.
Egészen bizonyosan nem ő. <span class="pagenum"><a name="Page_59"
id="Page_59">-59-</a></span> Nem is ijedt meg a maczerált hullától,
nyugodtan nézte. «Miért akartok megcsalni engem ezzel?» mondta. A
temetésen nem zokogott és nem akczeptálta, hogy az ő kedvesét
eltemették. Elment – vissza fog jönni. Ezt hite szentül, ezt hiszi
most is.</p>
<p>Ezek a leányok közönségesen azt hiszik, hogy el nem mulhatik az,
a kit ők szeretnek. Ez a hit magában véve nagyon is általános
bolondság, de ennek az én kis lányomnak az a különössége, hogy egy
és bizonyos személytől – a ki meghalt – tágitani nem akar. Mások
eltagadják a helyettesitést, egész jóhiszemüen, hiszen az átmenet
olyan lágyan mosódik el a lelkükben… De ez a kisasszony, marad az ő
vőlegénye mellett és habár az nem jöhet többé, visszavárja. A mint
láthatja, szelid egy hölgyecske, éppen csak akkor lesz dühöngő
furiává, ha valaki szerelmese haláláról beszél neki. Először
mosolyog, elpirul, sir később. Majd összecsikorgatja a fogait:
«Nem, nem és nem. Csak halat ment venni, mondtam, hogy férfi
ilyenbe ne avatkozzék. Eltévedt azon az ostoba dunaparti piaczon.
De majd csak rátalál az utra!» Voltak, különösen a mig szülei
körében és nem itt élt, a kik fel akarták – ha szeliden is –
világositani. Egy ilyen felvilágositó nagynénjének leszedte
arczáról a bőrt… <span class="pagenum"><a name="Page_60" id=
"Page_60">-60-</a></span></p>
<p>Nem ajánlom önnek se, hogy felvilágositsa, ha találkozik vele.
Ellenkezőleg:</p>
<p>Ajánlom és viszontszolgálatképp megkövetelem, hogy megerősitse
fixa ideájában. Ön higyje el neki vőlegénye visszatérését.</p>
<p><i>Állitsa ön előtte, hogy ön az a visszatért vőlegény.</i></p>
<h3>II.</h3>
<p>A főorvos – a szokásos formaságok elintézése után – bevezette
Babics Sándort szobájába. Küldött neki vacsorát, három deczi bort
is. Aztán magára hagyta.</p>
<p>Estefelé járt már az idő. Sándor az ablakhoz lépett. A budai
hegyekre, a völgybe, az egész vidékre az este bánatos nyugodalma
szállt. A csend zavartalan, csak azt hallja, hogy egy hintó
tovarobog, mind messzibbre, elhallatszik egészen.</p>
<p>– Meg vagyok mentve, kiáltott föl önkéntelenül.</p>
<p>Biztonságban és egészen jól érezte magát. Megvacsorált, aztán
odaállott az ablakhoz. Szerette volna megczirógatni a kert lombos
fáit, oly melegen támadt föl benne az élet szeretete.</p>
<p>Aztán eszébe jutott a leány, aki idejövetele pillanatában
ismeretlenül intett felé. Vajjon <span class="pagenum"><a name=
"Page_61" id="Page_61">-61-</a></span> nincs-e itt, vajjon nem ez-e
az a szegény teremtés, a kivel dolga lesz?</p>
<p>A belső kertben kigyult a világosság. Néhányan sétáltak még.
Valószinüleg az orvosok és nehány kiváltságos beteg. Most
megpillantotta a főorvost is, a mint karonfogva sétált egy sugár
leánynyal, a ki sötétben volt egészen, csak arczéle volt fehér
világossággal megvonva.</p>
<p>Megállapitotta magában, hogy ez <i>az</i>. Nézte, minden
fölizgatott és a tulcsigázásban rendkivül kiélesedett érzékével
figyelt rájuk. Most megállnak. A főorvos szertartásosan meghajlik,
a leány ide-oda forgatja a szép fejét, majd felkiált.</p>
<p>Ugy megértette ezt a jelenetet, hogy a nagy távolság daczára,
hallani vélte a párbeszédet is, a mely lefolyt odalenn.</p>
<p>A főorvos szólott:</p>
<p>– Nagysád tudatnom kell önnel, hogy megjött.</p>
<p>A lány válaszolt:</p>
<p>– Ugy-e mondtam, hogy megjön. De hol van, hol? A jó istenre
kérem, vezessen hozzá.</p>
<p>A doktor most elháritó gesztust csinál a kezével:</p>
<p>– Ide fogom hozni; de most még nem; csak türelem. <span class=
"pagenum"><a name="Page_62" id="Page_62">-62-</a></span></p>
<h3>III.</h3>
<p>Az igazgató valamely jubileumára rendezett ünnepen találkoztak
először.</p>
<p>Babics Sándor volt az egyik ünnepi szónok. Ő a terem közepén
állott, együtt az orvosokkal, az ujságirókkal, az ép elmejü
közönséggel.</p>
<p>Jobbról a teremben, rácscsal elválasztva állottak az intézet
férfibetegei. Balról a lelkibeteg asszonyok, ugyancsak kordonnal
elválasztva. Ezek is, azok is, kiváncsian mérlegelték, nézegették
egymást.</p>
<p>Nagyon egyszerü volt mindez. Sehol semmi rémes. A betegek közül
csak azokat eresztették ide, a kiknek nyugodt viseletére számitani
lehetett. Alig volt közöttük feltünő jelenség, kivéve néhány
sovány, középkoru férfiut, a kiknek feje lapos volt, orruk nagyon
éles lett. Kettő ezek közül fekete stechert tartott szemei
előtt.</p>
<p>Az öreg fiatal-ember kiváncsian nézett szét maga körül. Az
elmondandó beszéd, szereplése, izgatták egy kissé, de egészen
meglepődött, hogy az őrültek társaságát ilyen kevéssé borzasztónak
találta. Némiképpen még csalódottnak is érezte magát.</p>
<p>Különösen a hölgyek szelid és okos magaviselete tünt föl neki és
a mig az ünnepelt <span class="pagenum"><a name="Page_63" id=
"Page_63">-63-</a></span> körül a kartársak, a személyzet és az
ujságirók csoportosultak; jól betanult beszédének egyes mondatait
ismételvén magában: kereste az ő kis betegét.</p>
<p>Valamivel későbben jött le, mint a többi. Elébb rá kellett
beszélni, hogy megjelenjék, mert aggályai voltak, hogy szabad-e
társaságban megjelennie – nélküle? Végre engedett, de dacz és
elégedetlenség volt a piros arczán még most is.</p>
<p>A főorvos intett Babics Sándornak:</p>
<p>– Ez az!</p>
<p>Nem volt szükség erre a figyelmeztetésre, megismerte volna
enélkül is. De messziről látva csak, nem képzelte, hogy közelről
ilyen bájos, ennyire kivánatos legyen. Mint a nagy, korán érő olasz
baraczkoké, olyan volt az arczszine.</p>
<p>Ez az az arcz, a melybe a férfi-ember menten szeretne
beleharapni.</p>
<p>Kereste a lányon tragikuma nyomait: nem találta sehol.
Egészségesnek, frissnek, ruganyosnak látszott. A szemei nem voltak
zavarodottak, szerényen foglalt helyet két kövér, méla asszony
között és zavarában elpirult, a mikor a terem közepéről a főorvos,
tüntetőleg és jelentőségteljesen intett felé.</p>
<p>– Nincs ennek semmi baja! – szólt az «öreg» fiatal-ember a
mellette álló főorvoshoz. <span class="pagenum"><a name="Page_64"
id="Page_64">-64-</a></span></p>
<p>– Én is azt hiszem. Csak férjhez kell mennie. No, hogy tetszik
önnek?</p>
<p>– Gyönyörü.</p>
<p>Elhallgattak. Most mondotta el az utolsóelőtti ünnepi beszédet
az intézet gazdája. Mindjárt Babics Sándorra került a sor.</p>
<p>Ő üdvözölte az összes betegek nevében az igazgatót.</p>
<p>Babics Sándor egy kissé elfogódva lépett az emelvényre. Végre is
meglehetősen bonyolódott helyzetbe jutott. Legelőször is, őrültnek
adja ki magát, a mikor nem az, és itt mint a lelkibetegek
képviselője szerepel. Aztán mindjárt egy «mélyen érzett» hálát kell
emlegetnie, a melyhez igazán, csak igazán semmi köze. Talán meg is
fogják tapsolni és bizonyos, hogy az ünnep után gazdag reggeli
várja a főorvos lakásán. Látta a kuglófokat és a tejszint egy
vakablakban, ezeknek örült előre. De flegmatikus lelke egy kissé
megroppant ennyi komédiázás alatt. Azt érezte, hogy komisz
szélhámos, a ki a más helyét bitorolja, a mikor az emelvényre
lépett. Még a szalonruhát is, a mely megfeszült rajta és még
fehérebbé tette arczát, a főorvos adta neki kölcsön.</p>
<p>Az ujságirók kiváncsian néztek reá és szivesen el voltak
készülve arra, hogy ünnepi beszéde közben egyszerre csak valami
hallatlan <span class="pagenum"><a name="Page_65" id=
"Page_65">-65-</a></span> bolondságot követ el. Valami hallatlan
gorombaságot mond vagy pláne tesz a legszebb floskulusok közben. És
egy botrányos fiatalságu zsurnaliszta, a ki legjobban vágyott erre
a jelenetre, meg is jegyezte:</p>
<p>– Kár az ilyen beteget kitenni az izgalomnak. A
pszichiatria…</p>
<p>Hangját most elvágta a nagy csend. Sándor szólni kezdett. Mint
minden gyakorlatlan szónok, kezdetben reszkető, a belső
izgatottságtól csaknem siró hangon. Hanem frázisai, a melyeket
szépeknek tartott, előtte ismeretlen, de most érvényesülő szónoki
temperamentuma és annak az izgató, homályos érzése, hogy két nedves
leányszem tapad reá: kivágták a szorongásból, legyürték
gyávaságát.</p>
<p>Elég szépen mondotta el a maga készitette és egy költői hajlamu
segédorvostól átnézett ünnepi beszédet, a melynek tartalma – a
nélkül, hogy tudott volna a mintákról – a szokásos volt. A lelki
betegek helyzete. Az, hogy kint élnek a társadalom határain túl.
Vágynak oda vissza. A jó Isten és a názárethi Jézus, a tudomány
hatalmával és az igazgató-főorvos segedelmével majd visszavezérli
őket. Hogy ujra hasznos szolgálatokat tegyenek a hazának, a
családnak, a társadalomnak…</p>
<p>A betegek egyrésze sirt, különösen a társadalom <span class=
"pagenum"><a name="Page_66" id="Page_66">-66-</a></span>
emlitésénél. Egy gombkötő-mestert el kellett vinni, ugy
elérzékenyedett. De valamelyik fiskálisnak ellenvetései voltak,
perorálni akart. A főorvos azonban megnyugtatta, felhiván, hogy a
beszéd ellen való kifogásait majd adja be irásban.</p>
<p>A kis laposképü beteg lopni igyekezett, a hölgyek egyrésze
vidáman beszélgetett, semmit sem törődvén az egészszel. Hanem a
mikor a beszéd véget ért, valamennyien nagy örömmel és
lelkesedéssel kiáltották el az éljent. Kivéve természetesen azokat
a szegény komor alakokat, a kik bolondságnak tartották ezt az egész
czifraságot.</p>
<p>Az öreg fiatalember egy pillanatig még az emelvényen maradt. Az
igazgató megölelte, az orvosok és a körben álló egészségesek kezet
fogtak vele, egy beteg asszony erőnek erejével meg akarta csókolni,
de nem eresztették hozzá, tudván, hogy a szerencsétlennek passziója
csók örvén orrokat harapni le.</p>
<p>Az öreg fiatalembert egy kissé föllelkesitette a siker, nem
érzett maga iránt oly nagy degoutot és a beszéd befejezése után
néhány perczczel öntudata is visszatérvén, kereste az ő sugár és
kivánatos lányát.</p>
<p>Az egy székre állva, mosolygott reá és a mikor észrevette, hogy
a férfi is ránéz, feje egy <span class="pagenum"><a name="Page_67"
id="Page_67">-67-</a></span> könnyed meghajtásával intett neki. A
férfi ugyancsak igy. Majd kezével is intett.</p>
<p>A főorvos ott állott közöttük. Hol egyikre, hol másikra nézett
és a tömeg között, birka szemének fölélénkült tekintevel folyton
összekötötte őket és a mikor el akartak szakadni, nézésüket
összekapcsolta ujra.</p>
<p>– Ugy-e mondtam! – igy szólt mimikája a lányhoz.</p>
<p>– Látod! Vigyázz, rajta! – Ezt mondotta néma, de érthető szóval,
Babics Sándornak.</p>
<p>Majd elbocsátotta őket, nem akarván túlságosan kihasználni a
hatást. Hanem, a mikor ápolónője kiséretében a leány kifelé ment a
teremből, az ajtó előtt ujra reácsapott a leányra:</p>
<p>– Nos, Ida kisasszony, hogy tetszett betegtársuk szónoklata?</p>
<p>– Gyönyörü volt.</p>
<p>– Hát maga a társ, a szónok.</p>
<p>A leány nem felelt; elpirult, lehajtotta a fejét.</p>
<p>– No, no! Nem kell mindjárt ingerültnek lenni. Ugy-e
meglepődött?</p>
<p>– Meg.</p>
<p>– És sejti-e már, hogy ez a férfi nem az, a kinek itt kiadja
magát.</p>
<p>– Tudom. De kinek adja ki magát.</p>
<p>– Babics Sándor nevü jogásznak. <span class="pagenum"><a name=
"Page_68" id="Page_68">-68-</a></span></p>
<p>A leány titkolódzva mosolygott. A főorvos is röhögött egy
rövidet:</p>
<p>– De mi tudjuk, ugy-e, a mit tudunk! Ez az ember más, mint a
kinek tartják, ez az ember nem beteg és csak azért csempészte be
magát ide, hogy kivigyen innen valakit, a ki beteg… Ki az?</p>
<p>– Én! – felelte a leány nyugodtan.</p>
<h3>IV.</h3>
<p>Az épület két ellenkező szárnyában laktak és a jubileumot követő
egész hét alatt nem látták egymást egyetlen egyszer sem. Pedig
Sándor leskelődött a leányra, a jólét csendjében és unalmában
sokszor gondolt rá és ha csak módját ejthette: beszélgetett róla a
főorvossal.</p>
<p>– Nos, a hatás? – kérdé másnap.</p>
<p>– Tökéletes.</p>
<p>– És mi lesz ezután?</p>
<p>– Arra magam is kiváncsi vagyok. Most még csak azt tudom, hogy
maga szerencsés egy ur.</p>
<p>– Hogyan?</p>
<p>– Mert önt már is akczeptálta helyettesnek. Én semmiféle
praktikával nem tudtam arra kényszeriteni, hogy elfogadjon a néhai
képmásának. Pedig minden ördögöt elkövettem erre nézve. Apróra
megtudtam a vőlegény viszonyait, <span class="pagenum"><a name=
"Page_69" id="Page_69">-69-</a></span> kedves szineiről, ételeiről
informáltattam magamat; hogy kik verték meg a gimnáziumban és kinél
vásárolta a nyakravalóit: mindezt nagy fáradsággal megtudakoltam.
Ugy fésülködtem, mint az…</p>
<p>Kinevetett, megharagudott rám Pedig nem is erőszakoskodtam vele.
Már-már attól tartottam, hogy elvesztem a reá való befolyásomat, a
mikor ezt tapasztaltam: máról holnapra elfeledi az
udvarlásokat.</p>
<p>– Következésképp engem is –</p>
<p>– Attól tartok, hogy ön is csak pillanatnyi hatással volt
rá.</p>
<p>A leány másnap tényleg nem igen akart tudni arról a
fiatalemberről, a ki becsempészte magát az elmebetegek házába, hogy
onnan őt kivezesse. Emlékezett rá, de nem érdekelte többé és
nagyobb erővel, mint az utóbbi időben, neki adta magát maniakus
gondolatainak.</p>
<p>Találkát kellett kieszelni. A főorvos a regényes helyzeteket
pártolta. Babics Sándor a kényelmesebbet szerette volna jobban.
Végre is abban egyeztek meg, hogy egy kerti séta alkalmával egy
bokorból ki fog lépni hirtelen és reá kiált:</p>
<p>– Ida, Ida te vagy-e az! Aztán hirtelen eltünik.</p>
<p>Esetlegekre számitva, a főorvos átadta az <span class=
"pagenum"><a name="Page_70" id="Page_70">-70-</a></span> öreg
fiatalembernek amaz irásokat, a melyek a lányra és vőlegényére
vonatkoztak.</p>
<p>– Olvassa el, a részletes élettörténetük ez. Itt van a vőlegény
arczképe is, igyekezzék ilyenformán nézni, haragosan egy kissé. De
az ajkával mosolyogjon, ha lehet. Itt megtalál mindent, nincs is
mit hozzátennem.</p>
<p>A doktor elgondolkodott elmenőben és visszatért az ajtó elé.</p>
<p>– Van-e nála pénz?</p>
<p>Babics mosolyogva kapkodott a zsebeihez. – Pardon! itt van egy
ötvenes. De visszaadja majd. Ha az ember egy hölgygyel beszél,
kell, hogy pénz legyen a zsebében.</p>
<p>– Miért? mi szükség lehet rá?</p>
<p>– Csak jó, ha van. Emeli az ember önérzetét, biztosabbá teszi a
föllépésében.</p>
<p>A doktor sokáig szorongatta a fiatal ember kezét.</p>
<p>– Barátom! – mondá laposakat pislantva. – Én azt hiszem, hogy az
a fiakker, a melyet ön megbliczczelt és a mely önt ide hozta, a
boldogulás utjára vitte?</p>
<p>– Mint tetszik ezt értelmezni?</p>
<p>– A hogy önnek tetszik, kedves öreg fiatal-ember. Isten vele!
Tanuljon valami szép pózét holnap délutánra.</p>
<p>Babics Sándor, a mikor egyedül maradt, <span class=
"pagenum"><a name="Page_71" id="Page_71">-71-</a></span>
legelsőbben is megnézte magát a kis kézitükörében.</p>
<p>A nyugalomban eltöltött pár hét jót tett neki. Nem hizott
tovább, de a szine jobb lett. A sok jó tejszines kávé, a mit
megivott: kisimitotta bőrét és szemének fényét is visszaadta. Most
megint olyan férfi lett, a kire a lányok azt szokták mondani, hogy
«szép szeme van».</p>
<p>Meg volt magával elégedve és ledőlvén diványára, olvasni kezdte
Pati Ida életrajzát.</p>
<p>A legelső oldalon a legelső passzus ez volt:</p>
<p>«Ida hozománya: 220 ezer forint. Ebbe beleszámitva nincs egy vén
kisasszony nénjétől reámaradó, czirka: 90–94 ezer forintnyi
örökség.</p>
<p>Hozomány készpénz. Apa nincs!»</p>
<p>A vagyon áll: jórészt készpénz, első hazaiban. Ház:
Bodzafa-utczában, svábhegyi nyaraló, kis birtok, Veszprém mellett,
a Balaton partján.</p>
<p>Babics Sándor letette kezéből a jegyzőkönyvet.</p>
<p>«Gazdálkodni a Balaton partján. Egyáltalán gazdálkodni és
csendesen élni! Czigarettázva ülni a vizparton, a mig az ökrök
lassan, lágyan huzzák az ekét… Ez a kép, ez a gondolat jutott az
eszébe.»</p>
<p>«Néha az ember főz halászlevet, jó paprikásat!» – tette hozzá
aztán, barátságosan simogatva a saját maga haját. <span class=
"pagenum"><a name="Page_72" id="Page_72">-72-</a></span></p>
<p>Nem mintha elégedetlen lett volna ezzel a helylyel. De örökké
csak nem maradhat itt még sem. Valamikor csak kisül a turpissága és
kidobják innen.</p>
<p>Hová megy aztán, hová? Mit fog tenni? Az élettel és életért való
küzdelem gondolata undorral és félelemmel töltötte el. Veszekedni
megint a hordárokkal, megalázkodni a korcsmáros előtt, tanakodni a
felett, hogy a zsemlyét mind kisebbre sütik… irtóztató.</p>
<p>Mily kényelmes mindezekkel szemben az itten való tartózkodás. A
gondoskodás helyette, a tutorság fölötte. Ha ugy akarja, az ápoló
még meg is eteti, meg is mosdatja.</p>
<p>– Gyönyörü dolog mégis ez az állam! – igy beszélt magához. – Az
ember csak ilyen helyen tudja meg, hogy micsoda. Eddig csak az
ujságokból olvastam, hogy létezik! – igy folytatta azután.</p>
<p>Valóban sem adót nem fizetett még, sem nem katonáskodott eddig.
Most látta először az államot személy szerint, inkarnálva egy jó
öreg, de egészséges bácsi képében.</p>
<p>Babics Sándor, a mint látható is, nem volt valami kiválóan okos
ember. Éppen csak magához való esze volt neki, több egy csöppel
sem. Ez is meglanyhult az utolsó időben. Csupa kis dolgokról
gondolkozott, huzamosabban egyről <span class="pagenum"><a name=
"Page_73" id="Page_73">-73-</a></span> soha, mélyebben meg éppen
nem. Gondolatai inkább csak a felületen játszadoztak és egy felsőbb
öntudat, az ellenőrző ön-analizis képessége jórészt hiányzott
belőle.</p>
<p>Elővette a főorvostól kapott ötven forintot és nézegette. A
bankó-pénz szép, uj, biztató és barátságos képü volt. Máskor is
felizgatta volna, most meg éppen nyugtalanná tette. – Ebből a lap
papirból legalább is ötvenféle momentán, de azért nem jelentéktelen
változást lehetne előidézni mostani nyugodalmas helyzetében.</p>
<p>Összegyürve az ötvenest, egyet fordult a diványon és olvasta
tovább a jegyzeteket:</p>
<p>«Ida az angol kisasszonyok Lipót-utczai intézetébe járt. Legjobb
barátnéja egy hirneves halász-mester leánya. Több házimulatságon
volt, de bálban csak egyetlen egyben, az épitészek és vállalkozók
nagy házimulatságában. Vállalkozó épitész volt az apja is, sőt az
egész család minden férfitagja az. A vőlegénynek is ez volt a
mestersége, csakhogy az mérnökséget is tanult Zürichben.</p>
<p>A sok száraz adat közé került egy-egy kedves és mulatságos is.
Ida énekelni szokott a belvárosi plébánia-templomban, de egyszer
belesült. Ugy elszégyelte magát, hogy nem mert emberek közé menni:
el kellett vinni utazni, <span class="pagenum"><a name="Page_74"
id="Page_74">-74-</a></span> külföldre. Soha ágyban nem feküdt,
mindig csak diványon. Oly kicsiny diványon, hogy érthetetlen volt,
hogyan tudta magát kinyugodni rajta.</p>
<p>Mindig volt legalább tiz piros alapu, fekete pettyes reggeli
ruhája.</p>
<p>Henye részletek nem magyaráznak meg semmit, de kedvesek! Ezt
gondolta magában Sándor, a mig az irásokat olvasva, nagy
fontoskodással felcsapott pszichiatrának. Kereste a leány
betegségének az okait, tudott valamit az öröklés tanáról és nem
értette, miért nincs nyoma a jegyzetekben annak, hogy milyen
egészsége volt a fölmenő ágbeli és oldalrokonságnak. Elévelődött
ezen a hiányosságon, a mig egyszerre fölkaczagott.</p>
<p>Olvasta: Ida imádta az iróstésztából készült kis baraczklekváros
kifliket. Főzni nem tudott, de ezt kitünően készitette. A kis
iróasztalában mindig volt egy tál ilyen kifli.</p>
<p>Az életrajz e részletéhez a főorvos a következő magyarázatot
tette zárójelek közé:</p>
<p>(Általános lány-jellemvonás. Különösen a kiflik iránt a nagy az
előszeretet. A habos, crèmes tészták szintén kedveltek. Egy kedves
szin, egy kedves nóta, egy kedves sütemény: mánia kicsinyben!)</p>
<p>Az öreg fiatal-ember a lány üde ajkára <span class=
"pagenum"><a name="Page_75" id="Page_75">-75-</a></span> gondolt
most. Jó volna ajkát e kedves, falánk szájra szoritani.</p>
<p>Megcsókolni a halott vőlegény nevében!</p>
<p>Az idea meglehetősen felizgatta. Szerencsére nem volt olyan
természet, melynek devizéje: most, vagy soha, azonnal, rögtön.
Olyan volt, a kinek jelszava: majd, majd.</p>
<p>Belenyugodott hát abba, hogy azonnal nem csókolhatja meg a
szegény kis Pati Idát. Kellemetes, állandó vágyakozást érzett,
sietett hát lefeküdni minden oldalról kipárnázott ágyába,
tapasztalásból tudván, hogy ott, a jó melegben, fejét behuzva a
paplan alá – mig a gyertya ég – pompásan esik az ábrándozás.</p>
<p>Soha leányra ily hosszu ideig még nem gondolt. De azért
eszeágában sem volt ebből az alkalomból azt kérdezni magától: nem
vagyok-e szerelmes? Inkább azt forgatta a fejében: mi lesz holnap
délután. Nagyon szerette volna, ha holnap diadalmaskodik, ha a
leány elfogadja halott vőlegénye helyett. Ezen és csak ezen járt az
esze.</p>
<p>«Mindent el fogok követni!»</p>
<p>Ezt hajtogatta magában. De arról sejtelme se volt még, hogy mit
mindent tesz majd a siker érdekében.</p>
<p>«Az a fődolog… az a fődolog…» mondogatta félhangon. «Mi a
fődolog?» tette hozzá aztán szórakozottan. <span class=
"pagenum"><a name="Page_76" id="Page_76">-76-</a></span></p>
<p>És mintha csak erre a kérdésére felelni jönne, bekopogtatott,
gyékény-papucsban becsoszogott hozzá a főorvos. Hozott neki egy
szép nagy Kálmán-körtét. Ő maga is beleharapott egybe. Mindaketten
ettek.</p>
<p>– Nos, – kérdé a doktor – érdekli az olvasmány?</p>
<p>– De mennyire. Azóta le se tettem. Hány óra már?</p>
<p>– Éjfél is elmult. Hol tart?</p>
<p>– A vőlegénynél.</p>
<p>– Ismeri már?</p>
<p>– Még nem.</p>
<p>– Magára is hagyom; olvassa, megyek aludni már. De ha olvassa,
ugy olvassa, hogy az apró jegyzetekből kikeljen szemei előtt a a
valamikor létezett eleven alakja. Kétszer is olvassa el, hogy
milyen ruhát viselt. Olvassa el háromszor és egyszerre csak azon
veszi észre magát, hogy ön hordja az ő ruháit. – Ez a fődolog.</p>
<p>– Mi a fődolog?</p>
<p>– Egyszerüen csak az, hogy ön kapja be és nyelje el az irásokból
kikelő szellemalakot. Hasonitsa, ha igy jobban tetszik. Vagy hogy
még homályosabban beszéljek: fogadja el az ő énjét és mondjon le a
magáéról. Volt oly derék ember, mint ön. Aztán meg nem is olyan
<span class="pagenum"><a name="Page_77" id=
"Page_77">-77-</a></span> nagy kázus az az «én», csak egy rossz
szokás, vagy a mint a tárczairók mondják: malotte csupán. Az «én»
egy megrögzött előitélet, melyet egy becsületes vértorlódás lefuj.
Fontosabb ez a vértorlódás, még fontosabb az organizmus, a melyben
ez a vértorlódás végbement.</p>
<p>– Nekem van jogom mindezekről igy beszélni!</p>
<p>– Miért éppen kegyednek?</p>
<p>– Én már egy időben voltam bátor leszokni a saját magam
«én»-jéről. Más szóval: bolond voltam. Mert bolondnak nevezzük az
ilyeneket. De hol van az megirva, hogy nem éppen olyan bolondok
azok a józanok, a kik makacsul ragaszkodnak egy «én» ideához. –
Fárasztom?</p>
<p>– Dehogy. Azaz… nem tudok gondolkozni, nem birom követni az
eszmemenetét.</p>
<p>– Rövid leszek hát. Én két évig voltam Döblingben. Nem mint
orvos, hanem mint beteg. Sokan elvesztenék ezért bizalmukat hozzám
– ha tudnák, – pedig éppen ellenkezőleg: ugyanezért kellene bennem
bizniok. Csak egy ex-lelkibeteg képes megérteni a lelkibeteget. Ki
mit nem próbált: nem mestere annak…</p>
<p>Egy csomó közmondást idézett. Beszélt, beszélt, felületes és
mélységes, érthető és érthetetlen dolgokat. Legalább egy
negyedóráig <span class="pagenum"><a name="Page_78" id=
"Page_78">-78-</a></span> szónokolt egyfolytában, sebesen, megállás
nélkül, mindegyre az öreg fiatal-emberre pislantván, a ki kigyult
arczczal, de megduzzadt és mindjobban nehezülő szemhéjakkal,
negyedrészt aludt már.</p>
<p>– Igen. Ugy van. Én is azt hiszem! – vetette közbe, a beszélő
iránt való figyelemből.</p>
<p>A doktor elhallgatott. Kivette a Babics Sándor kezéből a füzetet
és olvasott belőle:</p>
<p>– A vőlegény neve: Hennig Arthur.</p>
<p>– Hennig Arthur! – ismételte a nevet Babics Sándor.</p>
<p>– Tegyük föl, hogy ön ez a Hennig Arthur, a ki a zürichi
technikát középszerü eredménynyel abszolválta. Mondjuk, hogy ön az
Ön: Hennig Arthur.</p>
<p>– Én vagyok… Arthur! – motyogta félálomban az öreg fiatal-ember.
Pillái alól csak szemefehérjének egy sávja látszott ki immár.</p>
<p>– De nem tréfából, valóban. Ön az. Nem halt meg. Ostobaság, hogy
meghalt. Hogyan is halhatott volna meg, a mikor egy szép és gazdag
leány nászágya, kitárt, fehér, forró karja várja…</p>
<p>Az öreg fiatal-ember nem birt tovább testének bágyadtságával.
Szemhéjai lecsukódtak, aludt. De azért lelkének valamely része
ébren és nyitva volt némely hatások és benyomások elfogadására, sőt
ajka makogott is egy-egy szót: <span class="pagenum"><a name=
"Page_79" id="Page_79">-79-</a></span></p>
<p>– Én vagyok… fehér… Hennig!</p>
<p>A főorvos csendesen, behizelgő hangon kérdé:</p>
<p>– Alszik-e?</p>
<p>– Alszom, – felelte Sándor alig hallhatóan.</p>
<p>A doktor összehuzta magát székén. Nyitott szájjal lélekzett,
nehogy a legkisebb zajjal is zavarja a szoba csendjét, helyesebben:
azt a csendes dorombszóhoz hasonló muzsikát, a mely betöltötte.
Mintha távol, valahol egy óriási kandur dörömbölne.</p>
<p>A megnyálazott ujjaiból csinált koppantót és azzal eloltotta a
gyertyát, aztán zajtalanul kisuhant, magára hagyván az öreg
fiatal-embert a jegyzetkönyvvel ágyán és viharos, nehéz álmokkal
fejében.</p>
<p>Egy óra után lehetett. Kettőkor – pontban – álmának valami kinos
részlete felköltötte Babics Sándort. Kábultnak, de a mellett oly
könnyünek érezte magát, mintha a levegőben szállna. Sejtelme se
volt arról, hogy kicsoda és hogy hol van.</p>
<p>Öntudata egy darabig vergődött. Egy pillanatra, az első
pillanatra akczeptálta, hogy ő az a fiatal ember, a ki meghalt,
miután egy szép nagy tokra megalkudott. Ő maga már is elfogadta
magát Hennig Arthurnak. Majd rendes, <span class="pagenum"><a name=
"Page_80" id="Page_80">-80-</a></span> valóságos énje is
átderengett öntudatának homályosra befuttatott ablakán. Ekkor a két
én küzködni kezdett érte, majd feleztek rajta.</p>
<p>Perczek teltek belé, a mig megállapitotta, hogy ő az a fiatal
ember, a kit a gyermekdobkészitő család ki akart dobni és a kit egy
vedlett fiakkeros hitelbe ide hozott.</p>
<p>Fekszik egy ágyban, a mely körül a falak is ki vannak párnázva.
Egy őrült számára készült ágy ez. Megborzadt. Nem őrült-e?</p>
<p>Mindegy, ha az is. Az öregség kitört rajta ujra és megnyugtatta.
Mindegy, csak ne kelljen élelméről, magáról gondoskodnia,
emberekkel érintkeznie, szobaasszonyokkal, hordárokkal, szabókkal
ravaszkodnia.</p>
<p>A láthatatlan nagy kandur dorombolt; hallgatta. Felült ágyában
és ugy hallgatódzott. Az egyhangu muzsikát most mindenféle lárma
zavarta meg.</p>
<p>Az álmatlanságban szenvedő lakók káromkodása. A melancholikus
sóhajai, a dühöngő orditása. Valaki ugy kiabált, mintha verték
volna. Most egyszerre elhallgatott. Bedugták a száját?</p>
<p>Megint a macska lett az ur. Sok, sok perczig csak az egyhuru
muzsika hallatszott, a mig felcsendült egy tiszta, de még meg nem
csattant női hang.</p>
<p>«Oh női sziv, hullámzó, mint a tenger!…» hangzott az édes ének.
<span class="pagenum"><a name="Page_81" id=
"Page_81">-81-</a></span></p>
<p>És ez a lágy és szilaj dal jobban felizgatta és megnémitotta
Babics Sándort, mint bármi más.</p>
<p>Most látta csak igazán, hol van. Futni, menekülni szeretett
volna innen.</p>
<p>Meggyujtotta a gyertyát.</p>
<p>A csinosan berendezett szobában mégis csak jobb, mint odakünn a
sárban, a piszokban.</p>
<p>Elővette a Hennig Arthur élettörténetét és olvasta tovább.
Valósággal habzsolta magába a részleteket, érdekelte a
legunalmasabb kimutatás is.</p>
<p>Egy jól berendezett, jómódu, igen erőteljes, de éppen nem vidám
fiatal-ember közönséges élethistóriája volt a dilettáns történetiró
papirosára leirva. A harminczéves ember életében csak két sulyos
jelenség. Az egyik, hogy csaknem két esztendeig szenvedett
gyomorkatarrhusban, a másik pedig, hogy az elsők egyike volt, a kik
Budapesten meghonositották a biczikli-sportot.</p>
<p>A harminczhét nagy quart oldalon semmi rendkivüli. Mindaz, a mi
ott meg volt irva, ugyszólván minden középszerü fiatal-ember
története a mi napjainkban. Babics Sándor temérdek közös, sőt
azonos vonást talált maga és a derék Arthur között. Mindkettőjüknek
volt párbajuk az egyetemen, a zsidókollegákkal szemben <span class=
"pagenum"><a name="Page_82" id="Page_82">-82-</a></span> elfoglalt
elvi álláspontok miatt. Annak idejében mindketten huszárönkéntesek
akartak lenni, de az arczátlanul nagy költségek miatt inkább a
tüzérekhez mentek. Ugyanazon vártüzérekhez. Közös tisztjeik is
voltak bizonynyal.</p>
<p>Meleg reggel lett, a mikorra az öreg fiatal-ember letette az
irásokat.</p>
<p>– No, ezt ugyan megtanultam, – szólt magához.</p>
<p>Valóban, ha a szegény Hennig Arthur élne, ő maga se emlékeznék
élete apró körülményeire jobban, mint ő.</p>
<p>Megitta reggelijét, elszitt egy «szultán»-t és az ablakon
beáradó heves, nyári nap izzasztó takarója alatt elaludt.</p>
<h3>V.</h3>
<p>Délben ébredt föl. Evett hamarosan, kicsinositotta magát és
minden gondolkozás nélkül sietett a főorvoshoz. Köszönés nélkül
lépett be, kéretlenül ült le.</p>
<p>A doktor valami nagy vonalozott könyvre irkált s éppenséggel nem
volt hajlandó vendégére reflektálni. A mikor nagynehezen
észrevette, egyet bicczentett a fejével és roppant gőgösen elnézett
a feje fölött. Aztán becsapván a könyvet, még mindig nem nézve az
öreg fiatal-emberre, csak ennyit szólt: <span class=
"pagenum"><a name="Page_83" id="Page_83">-83-</a></span></p>
<p>– Azt hiszem, sokan vagyunk. Ugy vélem, a kelleténél többen
vagyunk az intézetben.</p>
<p>Babics Sándor kémlelődve nézett a doktorra. Az most rátekintett,
oly hidegséggel, hogy a fiatal-ember háta végigborzongott.</p>
<p>– Legyen máskor szerencsém, most nincs érkezésem! – mondá az
orvos és elfordulva tőle, kinézett az ablakon.</p>
<p>A fiatal-ember vette kalapját és elment.</p>
<p>Lebandukolt a széles lépcsőn, ki a kertbe. A mogyoró-bokrok
között talált valami tisztásra és oda lefeküdt szomorkodni.</p>
<p>Kegyvesztett lett. Innen kifelé áll a rudja. El kell mennie
innét. De mi történt?</p>
<p>Akármi történt, az bizonyos, hogy más vaczkot kell keresni.
Keresnie kell, mintha erre képes volna! Itt fog feküdni, mig erővel
el nem vitetik.</p>
<p>Sirni lett volna kedve, egy pár köny ki is hullott a szeméből. A
mióta a gimnáziumban utoljára verték meg, azóta nem sirt, csak
most. Ez a kalendáriumi adat még jobban összeszoritotta szivét.</p>
<p>Homályos volt előtte a jövő, mint ez a buvóhely itt. Oly sürü,
hogy nem tetszett át rajta semmi.</p>
<p>Azzal mulatta magát, hogy nézte mint mozognak a mogyoró-bokor
levelei. Különösen <span class="pagenum"><a name="Page_84" id=
"Page_84">-84-</a></span> két nagy, fejlett levelet obszervált. Ha
azok összehajolnak – ugy határozta – minden jó lesz még. De a
leveleket inkább kétfelé fujta a szél és az igy támadt féltenyérnyi
hézagon valami ruhának uj vörös szine rikitott be.</p>
<p>– Ida! – szólt önkénytelenül hangosan, felugrott, kilépett és a
leány elé állott.</p>
<p>Csakugyan a kis Pati Ida volt, egy tavalyi divatu, de elegáns
ruhában, sétára felkészülve, nagy, fehér napernyővel a kezében. Épp
abban foglalatoskodott, hogy egy ismeretlen okból izgatott
hangyabolynak kényelmes gyalogutat csinált.</p>
<p>Ápolónője egy gesztenyefa alatt szunyókált.</p>
<p>A két fiatal egészen közel egymáshoz, egymásra nézett.</p>
<p>Sándor köszönt, hangjában azzal a szomorusággal, a mely
szivében, szemeiben rezgett még.</p>
<p>– Kezét csókolom! – mondta kétszer is.</p>
<p>A leány egy pillanatig kémlelődve nézett reá, aztán keztyüs
kezét odanyujtotta neki.</p>
<p>– Sétálunk egy kissé? – szólt a férfi.</p>
<p>– Sétáljunk! – mondá a leány a földre nézve.</p>
<p>– Olyan édes ma a levegő, az ember meghalni szeretne! – mondá az
öreg fiatal-ember.</p>
<p>– Ilyenkor meghalni volna jó! – visszhangozta a leány.
<span class="pagenum"><a name="Page_85" id=
"Page_85">-85-</a></span></p>
<p>– De mikor az élet olyan gyönyörü.</p>
<div class="poem">
<div class="stanza"><span class="i0">«Sétálni párosan, virágos
füben,<br /></span> <span class="i0">Erdők árnyában merengve ülni
le…»<br /></span></div>
</div>
<p>A Petőfi forditotta gyönyörü vers jutott Babics Sándor eszébe.
Iskolában tanulta még és azóta nem is tudta, hogy tudja. Bánatos
hangján oly szivhez szóló egyszerüséggel mondta el.</p>
<p>Ida, még mindig a hangyákkal bajmolódva, hallgatta.</p>
<p>Sándor visszatért az első frázisra.</p>
<p>– De élni olyan gyönyörü! Főképp ha az ember egyszer már a halál
torkában volt.</p>
<p>A leány vállai megrándultak; a férfira tekintett.</p>
<p>Izgatottan, majd elmerengve nézte egy darabig.</p>
<p>– Miért jött maga ide? – kérdezte a férfitől durczásan.</p>
<p>– Ide jöttem, tudja, hogy miért?</p>
<p>A leány elhallgatott. Némán mentek egymás mellett egy darabig.
Kiértek a fák alól, a virágszőnyegre tévedtek.</p>
<p>– Utálatosak ezek a virágok, – mondá a leány.</p>
<p>– Miért?</p>
<p>– Mert itt minden utálatos. Hát nem tudja?!</p>
<p>– Nekem nem. <span class="pagenum"><a name="Page_86" id=
"Page_86">-86-</a></span></p>
<p>– Miért nem?</p>
<p>– Mert maga van itt.</p>
<p>Napernyője alul kémlelődő pillantást vetett Pati Ida az öreg
fiatal-emberre. Az nyiltan, bátran, sőt tűzzel nézett szemeibe.</p>
<p>Elhatározta, hogy udvarolni fog a leánynak, de ez elhatározás
nélkül se tehetett volna egyebet. A hizelgő szavak önkényt jöttek
ajkaira; valami, vagy valaki, rajta kivül levő erő reáparancsolta,
hogy meghóditsa, egyetlen fogással megmarkolja ennek a szegény
leánynak a szivét. Kipihent, annyi ideig ugaron álló akarata esze
nélkül rohant előre.</p>
<p>– És tudja-e maga, hogy én miért vagyok itt? – kérdé a
leány.</p>
<p>– Tudom.</p>
<p>Nagyon meg volt lepődve, nem is sejtette, hogy a leánynak van
fogalma helyzetéről. Nem adott róla számot magának, de ugy képzelte
el, hogy a szegény kicsike nem is tudja, hol van és állandóan
fantáziál. Különben is nagyon kevés leányt ismert, olyanról pedig,
a kinek lelki egyensulya megbomlott, nem volt fogalma sem.</p>
<p>Nyomban meg akarta kezdeni a csalást, a más képében való
szereplést, de visszarettent. A kis Ida, bár időnkint gyanakodólag
és zavartan nézett reá, egészen okos, normális, bájos, bár egy
kissé szeszélyes teremtésnek látszott. <span class=
"pagenum"><a name="Page_87" id="Page_87">-87-</a></span></p>
<p>– Gyerünk a napról! – mondá – ez árt nekünk.</p>
<p>Leültek egy padra. A férfi inditványozta, a leány elfogadta
menten; mindazonáltal megjegyezte mégis: – Talán nem is illik, hogy
én itt ülök önnel, egyedül.</p>
<p>– Oh, de itt minden szabad! – tette hozzá, kevés vártatva.</p>
<p>– Adjon hát akkor a hajából egy virágot.</p>
<p>– Azt nem adok! – szólt kereken.</p>
<p>De mintha megbánta volna a rideg visszautasitást, kikorrigálta
szavait:</p>
<p>– Nem tehetem.</p>
<p>Babics Sándor nem faggatta hogy miért nem? Inkább ő szolgált egy
bokréta konvenczionális bókkal.</p>
<p>A leány mereven maga elé nézve, egészen elszomorodva hallgatta.
– Majd hirtelen közbeszólt:</p>
<p>– Hogy is hivják magát?</p>
<p>– Engem? Azt nem mondom meg, kegyednek tudnia kell!</p>
<p>– Ne kinozzon, mondja meg!</p>
<p>– Ha parancsolja! Itten Babics Sándornak.</p>
<p>– Miért hangsulyozza, hogy <i>itten</i>?</p>
<p>– Mert az én igazi nevem más. Majd megmondom egyszer, hogy mi.
Vagy ki fogja találni magácska magától. <span class=
"pagenum"><a name="Page_88" id="Page_88">-88-</a></span></p>
<p>– Különben nem vagyok rá kiváncsi! – szólt a leány, ajkát
felbigygyesztve szeszélyesen.</p>
<p>Adta a haragost egy darabig. A napernyőjével játszott, dobálta
ki a hajába tüzött virágokat.</p>
<p>Sándor szépen felszedte szálankint és eltette. Ida nem törődött
vele, nem is nézett az öreg fiatal-emberre egy jó darabig. Majd
hirtelen feléje fordult, elpirulva, meleg, reszkető hangon
kérdé:</p>
<p>– Miért oly szomoru maga? Miattam? Én miattam ne legyen szomoru,
lássa én oly vidám vagyok!</p>
<p>Kaczagott, a szemei fölvillogtak a tüztől és a nedvességtől:</p>
<p>– Lássa, nincs nekem semmi bajom. Semmi nincs már. Rosszul
voltam képzelődtem.</p>
<p>Hirtelen más hangba csapott át.</p>
<p>– Én láttam magát és mindjárt megismertem. A jubileumon.
Gyönyörüen beszélt. Mondja el nekem megint azt a verset, a mit az
imént elmondott. Nem, ne mondja el. Hallgassunk, lesnek reánk.</p>
<p>A főorvos ment keresztül a kert tulsó részén. Nem nézett
feléjük, de látta őket okvetetlen.</p>
<p>– Ez az ember szerelmes belém. Én félek ettől az embertől. Belém
szerelmes! – szólalt meg Ida láthatóan megborzongva. <span class=
"pagenum"><a name="Page_89" id="Page_89">-89-</a></span></p>
<p>– Nekem tetszik maga – mondá azután igen természetes, egyszerü
hangon.</p>
<p>Sándor megfogta a leány kezét. Az nem vonta el; hagyta.
Szelidnek, kedvesnek, szinte elégedettnek látszott.</p>
<p>– Emlékszik-e még? – kérdé a férfi minden előkészités
nélkül.</p>
<p>– Emlékszem.</p>
<p>Mily emlék gyulhatott föl a szük, kis homlok mögött? mely boldog
óra titkos képe gyulhatott ki fantáziájában? Perczekig
ráfeledkezett mindezekre, ábrándos, vidám és szép volt. Hite, vagy
ha ugy tetszik, mániája, elemében volt most és mint a kiéheztetett
ártatlan csecsszopó megkinoztatva és elkábulva, elfogadja végre az
idegen emlőt: a szegény jó leány megragadta az öreg fiatal-ember
hangját, szavait és dőzsölt rajtuk.</p>
<p>– Emlékszem! – ismételte. – Ámbár mindenki ki akarta törülni
eszemből az emlékeket, el akartak hazudni mindent, mindent. Én
küzdöttem ellene, de megzavart a küzdés, tudom, hogy megzavarodtam.
Őrültnek tartanak és lássa, néha magam is azt hiszem, hogy az
vagyok. Néha ugy tetszik nekem, mintha én nem volnék és hogy
magamat messziről szemlélem. Nem tudok bizonyosat semmit, csak azt,
hogy az enyém, az én Arthurom nem hagyott itt engem. Hol van, merre
jár? Nem tudom. Azt se tudom, <span class="pagenum"><a name=
"Page_90" id="Page_90">-90-</a></span> hogy kicsoda. Sirni
szeretnék, mert félek, hogy nem ismerem meg. A mig magát nézem,
néha azt hiszem, hogy maga. Ismertesse el velem, győzzön meg,
bizonyitsa be, maga-e?</p>
<p>– Én vagyok! – szólt Babics Sándor, büszkén, parancsolólag,
ellenmondást nem türő hangon.</p>
<p>– Én vagyok és nem más! Parancsolom, hogy higyje el. Hát nem
ismersz-e rám? Én vagyok az igazi. Nem türöm, hogy máshol keresse,
mint bennem. Én vagyok, azért jöttem el. Lásson, lásson!</p>
<p>Ida lélegzeni is alig tudva, minden érzékével reátapadt a
férfira.</p>
<p>– Lásson, lásson! – folytatta az. – Oszoljon el a homályosság
édes fejedből Érjen már véget a bubánat mámora.</p>
<p>Csupa szép szó, ékesszólás volt az öreg fiatal-ember. Nem volt
magánál, nem volt józan, nem maga immár. Soha <i>neki</i> ilyen
beszédek eszébe nem jutottak volna. Sem tehetségében nem állott
ilyeneket mondani, sem soha ilyen röptü gondolatokat nem forgatott
a fejében. A páthosznak ez a mértéke másé volt, valakié, a ki
belelehelte erre a válságos pillanatra. Ki volt ez a valaki? Egy
szempillátlan kuruzsló doktor, az ő életfentartási ösztöne, a mely
a legbutább emberben is hallatlan ravaszságokat <span class=
"pagenum"><a name="Page_91" id="Page_91">-91-</a></span> szül, ha
megszoritják, vagy egy ébredő szerelem, a mely született költővé
teszi a kukát is, avagy csakugyan valami felsőbb törvény, alantas
ördögi machinácziónál fogva egy volt, egyenes folytatása lett egy
bizonyos Hennig Arthurnak, a ki szerelmese volt e leánynak és
meghalt, miután egy tokra megalkudott?!</p>
<p>Az öreg-fiatalembernek sejtelme se volt a rettentő csalásról,
egy sir bitor kifosztásáról, egy halott megrablásának és egy
tébolyult leány gyengéjének kihasználásáról, mindama bünökről, a
melyeket itt elkövetett.</p>
<p>Megmarkolta a vergődő szivet:</p>
<p>– Te mondtad, hogy el ne menjek, miért nem hallgattam rád.</p>
<p>– Miért nem hallgattál reám?</p>
<p>– Te még kétszer megcsókoltad a vállamat mielőtt elmentem.
Éreztél valami rosszat?</p>
<p>– Kétszer. Éreztem.</p>
<p>– Még együtt olvastuk előbb a zürichi levelet.</p>
<p>– A zürichi levelet.</p>
<p>– Egy sütemény-darabot tettél a szájamba. Magad sütötted. A
baraczklekvár ize a szájamban van még most is.</p>
<p>– Süteményt adtam.</p>
<p>– Mily szép volt a fekete pettyes piros ruhád. <span class=
"pagenum"><a name="Page_92" id="Page_92">-92-</a></span></p>
<p>Pati Ida megdörzsölte szemeit és egyszerre, mint egy roham,
iszonyu sirás vett rajta erőt. A fiatal-ember közelebb ült
hozzá.</p>
<p>A leány könyektől forró fejét a férfi mellére fektette.</p>
<p>Az ápoló elszunyókált a nagy melegben. Az egész kertben csak
alig voltak néhányan. Nem láthatta őket senki, csak egy ismert
festő, aki abba bolondult bele, hogy a világon mindent modellnek
nézett. Az szemlélte őket egész nyugodtan és a kedves gruppot
ráfestette az éppen készülő tengeri tájképre.</p>
<p>Később egy kertészlány jött és gereblyélt mellettük, lassitotta
a munkáját, szeretett volna ijedtében sikoltani és fölverni az
intézetet, de a látvány sokkal jobban lekötötte, mintsem hogy meg
tudta volna tenni; aztán meg jó volt szemlélni azt.</p>
<p>Perczek teltek el és még mindig a leány könyjeinek árjában,
összeölelkezve ültek ott. Végre is a nap figyelmeztette őket, hogy
menjenek odább; a térdükre sütött.</p>
<p>Ida felemelte a fejét:</p>
<p>– De te vagy-e az igazán? – kérdé rémülettel.</p>
<p>A férfi nem felelt, hanem magához szoritotta; megnyugodott.</p>
<p>– Nem csalsz meg, ugy-e, nem fogsz <span class=
"pagenum"><a name="Page_93" id="Page_93">-93-</a></span> megcsalni,
megmondod, ha nem te vagy az?! – szólalt meg tréfás
szemrehányással. – Vallatni foglak! – tette hozzá tettetett
szigorusággal.</p>
<p>– Vallass! – felelte a férfi.</p>
<p>Nem félt, hogy zavarba jön, most már egész biztonságban érezte
magát. Sőt el is feledkezett arról, hogy nem az, aki és ha
hamarjában valami idegen ember megkérdi, hogy mi a neve? egészen
jóhiszemüleg feleli:</p>
<p>«Hennig Arthur!»</p>
<p>– Vallass csak! – sürgette, a mikor a leány elhallgatott. –
Emlékszel-e még, a svábhegyi nyaralótokban voltunk, éppen
eljegyzésünk délutánján…</p>
<p>Egy soha át nem élt nap édes emléke melegitette föl fantáziáját.
És a leányra, a kit csak itt ismert meg, emlékezett amaz időkből.
Egészen ott volt már ama momentumban, a mikor nem is hazudott
többé, ő volt Hennig Arthur tökéletesen, a halott vőlegény
levegőben, lakástalan, fejletlen, árva lelke reátalált és benne
felütötte tanyáját.</p>
<p>– Ne haragudj reám, – mondá a kis Ida – de a sok szenvedés miatt
az arczodra nem is emlékeztem már világosan, nem a te képed, de az
én lelkem homályosodott el. Éppen csak a szemeid… <span class=
"pagenum"><a name="Page_94" id="Page_94">-94-</a></span></p>
<p>Egy kissé közellátó volt, megfogta a képét, ugy vizsgálta a
Babics Sándor szemeit. A miért a szegény piktor haragra kerekedett,
elrontották a gruppját. Elkezdett hápogni, köhögni, krákogni.
Észrevették és fölállottak.</p>
<p>Indultak befelé az intézetbe. Sándort az ösztön arra
kényszeritette, hogy hamarosan végezzen:</p>
<p>– Akar-e innen velem kijönni?</p>
<p>– Akarok.</p>
<p>– És eljönni velem egy kis faluba.</p>
<p>– Egy kis faluba.</p>
<p>– Budafokra vagy Téténybe hajón.</p>
<p>– Jó lesz hajón menni.</p>
<p>– De nem szabad tudni a dologról senkinek. Értsed, senkinek. Nem
kell félned, velem vagy.</p>
<p>– Vele vagyok.</p>
<p>– Holnap délben, a mikor ide lejösz és a mikor itt látogatók
járnak, szépen kisétálunk. Fátyolozd le magad erősen. Nekem ugy is
szabad az utczán, a ház előtt járni. Tégy ugy odafent, mintha a
kertbe mennél. Én a lépcső alján várlak. Egyenkint, szépen, lassan
sétálunk ki. Fölfelé megyünk szorosan a ház eresze alatt, be a
kukoriczába. Estig ott meghuzzuk magunkat. Ha esős idő lenne
holnap, várunk, a meddig napos lesz. Megértett, mondja el, a mit az
imént mondtam? <span class="pagenum"><a name="Page_95" id=
"Page_95">-95-</a></span></p>
<p>A lány hiven, csaknem szórul-szóra elismételte.</p>
<p>– Ugy lesz!</p>
<p>Másnap délben forró, álmositó nap volt. Szépen, lassan,
egymásután kisétáltak a komor házból, az illatos, friss mezőre.</p>
<h3>VI.</h3>
<p>Az öreg fiatal ember az egész napon át ujságot olvasott, ezt
csinálta. Gyönyörüsége telt abban, hogy az egész világ mint
tesz-vesz, már el se tudott volna lenni e folytonos akczió
nélkül.</p>
<p>– Szeretek élni ebben a lázas élétben! mondá, a mikor reggelente
megkávézott az ágyban és pompásan kialudva magát, elővette a
világhistóriáról szóló négykrajczáros lapokat.</p>
<p>Egyébként feleségének és gyermekeinek élt. Három év alatt –
ennyi idő telt el a budai szökés óta – két kis lány és egy kis fiu
született. Három szép, egészséges gyerek, a kiket a lány sorsával
hamarosan kibékült család mindegyre vizsgált:</p>
<p>– Kire hasonlit, kire hasonlit?</p>
<p>A familia legrosszabb szemü tagjai se találtak a gyermekek és a
szüleik között mi hasonlatosságot sem. Nagyapák, nagynénik mindkét
ágon kikerestettek, mindhiába. Voltak, a kik azt <span class=
"pagenum"><a name="Page_96" id="Page_96">-96-</a></span> hazudták –
hizelgés okáért – hogy a kis fiunak éppen olyan a szeme mint az
apjának, de az apának nagy és hosszukás, a fiának kis és kerek
szeme volt. Egy szegény rokon a nagyobbik leány orrát és lábát
találta szakasztott olyannak, mint a milyen az anyjáé, de
kicsinyben soha nagyobb ellentétet! Sok vita esett mindezek miatt
és eme vitatkozások közben egy pirosképü vidám és kövér
menyecske-rokon – a paplanosné – a következő bolondot mondta:</p>
<p>– Mondjatok akármit, nevessetek ki, akármi legyek, de mind a
három gyerek: Hennig Arthurhoz hasonlit… Ha sokkal előbb meg nem
halt volna… De igy, csoda, csoda!</p>
<h3>VII.</h3>
<p>Általában boldogan éltek együtt. A kis Ida lelke mintha
meggyógyult volna. Az a temérdek gond, a melyet gyermekei szereztek
neki, időt sem engedtek arra, hogy magával törődjék. Lelkét
meghármaztatva osztotta el kicsinyei között. Oly sok baja volt
azzal, hogy három hasacska rendben legyen, hogy ideje sem volt
szivének szubtilis érzéseire figyelni.</p>
<p>Férjével a házbeli gondokról, a gyerekekről, azok kedvességéről,
okosságáról, a konyháról, a család tagjairól, a lakás
berendezéséről beszélgettek a leggyakrabban. Az elmultakat a
<span class="pagenum"><a name="Page_97" id=
"Page_97">-97-</a></span> legritkábban emlegették és csak akkor, a
mikor éjjel, sötétben, a szerelem láza boritotta el mindkettőjüket.
És ilyenkor nem hóbort a hóbort, és a leghevesebb őrültség
helyénvaló.</p>
<p>Az édes éji órák alatt egyszerre csak megrebben az
asszonyka:</p>
<p>– De te vagy-e? Nem vagy-e más?</p>
<p>A férjnek ilyenkor mindig el kellett játszania a régi komédiát.
Beszélnie kellett a multról, közös titkaikról, mindazokról, a miket
az orvos jegyzeteiből és házasságuk óta tőle magától megtudott.
Néha abszolute nem tudta a szegény asszonyt megnyugtatni és türnie
kellett, hogy a mellette fekvőt halálos szomoruság fogja el egy
másikért, forró könyek árasztották el ágyában, a melyek egy halott
vágytársért omlanak.</p>
<p>Ilyenkor egy darabig türelmesen csititgatta, majd meg odább
állott az utjából. Meggyujtotta a gyertyát és átment egy másik
szobába. Onnan hallgatta az asszony keserves zokogását, félelmetes
magánbeszédeit. Rettegett érte, magáért és gyermekeiért.</p>
<p>Ezek az éjszakák kezdetben nagyon gyakoriak voltak, de szólni
nem mert róluk senkinek. A hallgatag egyezség különben is az volt a
családban, hogy nem beszélnek a multról, Hennig Arthur nevét soha
ki nem ejtették Ida <span class="pagenum"><a name="Page_98" id=
"Page_98">-98-</a></span> előtt. És sejtelme sem volt senkinek
arról, hogy a halottnak az árnyékát képviseli a mind jobban
gömbölyödő öreg fiatalember, hogy annak a kegyelméből, annak a
kiraboltatása árán van itt. Mindenki csak azt a nagy szerelmet
látta, a mivel az asszonyka férjén csügg és a mi kigyógyitotta
örökösnek hitt bajából.</p>
<p>Babics ur kezdetben meglehetős sokat szenvedett. Néha kedve is
lett volna kilépni passziv magatartásából. Egyszer-egyszer forró
vágy szállotta meg, hogy visszakapja – a saját maga énjét.</p>
<p>Különösen ebéd és vacsora után foglalkozott azzal a témával,
hogy «ő tulajdonképpen nem is egzisztál már». «Egyénisége oltárán
idegen isteneknek áldoz», tette hozzá olyankor, ha egy kissé be
volt rugva. Normális körülmények között azonban számtalan alkalma
nyilt énjét érvényre emelni; segélyezhette anyját és kisebb
kölcsönöket adhatott annak a szinésznövendéknek, a ki betegsége
alatt is fölkereste és most is fölöttébb ragaszkodott hozzá.</p>
<p>Voltak azonban esetek, a mikor Babics Sándornak tökéletesen el
kellett tünnie a világ szinpadáról. Ezek a titokzatos éji órák, a
mikor meg kellett magát tagadnia, megtagadni magát egyenest.</p>
<p>– Miért neveznek téged Babics Sándornak? <span class=
"pagenum"><a name="Page_99" id="Page_99">-99-</a></span> A fejem
fáj, gondolni se merek rá, de nem értem…! kérdezte reszkető ajakkal
az asszony.</p>
<p>– A világ miatt. Ne kérdezzed az okát. Álnevet kell viselnem,
bujdokolnom kell. Hogy mért? ne kérdezzed! Nagy baja esnék a
gyermekeknek, ha firtatnád! Az vagyok, a ki tiéd volt régen, a te
Arthurod vagyok! – mondá Babics Sándor, minden hebegés nélkül,
biztosan és szépen hazudván. Másnap reggel azonban nagyokat
káromkodott magában. Nem tudta már mire vélni a dolgot, mennyi az
őszinteség, mennyi a komédia felesége magaviseletében.</p>
<p>– Affektál, affektál, affektál! – kiáltott fel dühösen.</p>
<p>És csakugyan, a legszemesebb lélekbuvár sem tudta volna már
megállapitani az igazságot itten. Nem hiszi-e az asszony maga is,
hogy csalja magát? Nem csupán a szép mese kedvéért tartja-e fenn
régi őrültségét? Vagy talán nagy időközei vannak józanságának,
egyszer beletörődik abba, hogy a miben él, az csak önámitás, máskor
meg teljes érvényében van meg benne a régi mánia?</p>
<p>Babics Sándornak voltak pillanatai, a mikor széthasitani
szerette volna a szép fejecskét, hogy megtudja: mi van benne?!</p>
<p>Pedig igen szelid lény volt az öreg fiatal-ember, <span class=
"pagenum"><a name="Page_100" id="Page_100">-100-</a></span> a
hiuságból se kapott valami nagy osztalékot, és élete abszolute nem
volt hivatva arra, hogy ez utálatos, rut és gyönyörüen szép
tulajdonságot nevelje benne.</p>
<p>Türelme mégis csak elfogyott.</p>
<p>Elment, fölkereste a főorvost, akivel a régi barátságot
fentartotta, sőt kisebb-nagyobb ajándékokkal nevelte is.</p>
<p>Rendszerint kávéházakban szoktak találkozni, a hol a doktor a
vidéki ujságokat olvasta nagy előszeretettel.</p>
<p>– Mit tegyek, ki nem állom tovább? – kérdezte röviden.</p>
<p>A doktor idegesen billentgette szempillájának néhány szál
szőrét. Erősen elgondolkozott. Czeruzát kért a pinczértől és a
márvány-asztalra mindenféle számokat irt, látszólag gyököt
fejtett.</p>
<p>Végre – fejvakarva – megszólalt:</p>
<p>– Fel kell világositani!</p>
<p>– Hogyan?</p>
<p>– Meg kell neki mondani az igazat. El kell neki beszélni a maga
egész szivreható történetét. Emlitse neki, hogy ivott. El ne
feledje ezt emliteni. És hogy általa szokott le erről a csunya
szenvedélyről. Az asszony az ilyesmiért mindent megbocsát.</p>
<p>– Különben – tette hozzá némi gondolkozás <span class=
"pagenum"><a name="Page_101" id="Page_101">-101-</a></span> és sok
fejvakarás után – én az ön helyén még hallgatnék egy darabig.</p>
<p>– De ha nem tudok tovább, nem tudok!</p>
<p>– És miért nem?</p>
<p>– Megőrülök belé.</p>
<p>– Ezt értem. Összecseréli magát azzal az elmult másikkal? Vannak
perczei, amikor siratnia kell Babics Sándort, mert meghalt!</p>
<p>– És ha még csak ez volna! De másrészt toporzékolok a dühtől,
hogy nem tudok kivégezni egy árnyék-embert és hogy az igazabb
életet él, mint én, az élő.</p>
<p>– Ez csak metafizikai hóbort, erre nem adok semmit. Az a kérdés,
mit akar ön?</p>
<p>– Azt, hogy elismerjenek, engem ismerjenek el, az én nyakam
öleljék meg!</p>
<p>Abban állapodtak meg, hogy miben sem lehet megállapodni. Várni
kell egy esetlegre. Babics Sándor busan ment haza és rossz
étvágygyal ebédelt, zsirtalannak találta a tésztát és egy kis házi
veszekedést is rendezett.</p>
<p>Testi egészsége azonban oly pompás rendben volt, lelki emócziói
pedig oly kis számmal és annyira gyengék valának, hogy végre is
megint csak jól érezte magát a maga öregségében. Nem boszantotta
többé az sem, hogy egyre hizott, mellénye folyton-folyvást
gömbölyödött és mind rövidebb lett. Ezen különben <span class=
"pagenum"><a name="Page_102" id="Page_102">-102-</a></span> maga az
asszony is mosolygott és azt mondta rá, hogy «kedves».</p>
<p>Szerették egymást, mi kell több ennél? «Azt a kis idegességét
elnézhetem neki» nyugtatta meg önmagát az öreg fiatal-ember. Ámde
könnyü volt igy gondolkoznia, a mikor csend és nyugalom uralkodott
körülötte, de a mikor jöttek a katasztrófák!</p>
<p>Hogy megjött az esős, rosszkedvü október és a legkisebb
gyermeket is elválaszthatták, a mikor ujra kizárólagos birtokukba
vették hálószobájukat: nap-nap után, helyesebben: éjjelről-éjjelre
ismétlődtek ezek a katasztrófák.</p>
<p>A kis Ida nem tudott aludni és nem hagyta az öreg fiatal-embert
sem. Belecsimpajkodott a nyakába, agyonsirta, közel tartotta
arczához a gyertyát, ugy nézett rá hosszan, zavartan, vadul.</p>
<p>– Legyen vége a bolondságnak! Nem türöm tovább! – orditott rá
egyszerre, ugy, hogy az asszonyka kiejtette kezéből a gyertyát.</p>
<p>Sötétben maradtak; az asszony reszkető kezeivel belefogódzkodott
a férfi karjába. Az orditott:</p>
<p>– Nem türöm, nem türöm! Utálom ezt az affektácziót, nem türöm, a
gyomrom nem veszi be.</p>
<p>Az asszony fuldokolva hallgatta; még jobban belekapaszkodott,
Babics Sándor folytatta: <span class="pagenum"><a name="Page_103"
id="Page_103">-103-</a></span></p>
<p>– Én vagyok ur és senki más. Maga ezt éppen olyan jól tudja,
mint mindenki. Ne csináljon nekem komédiákat. A ki meghalt,
meghalt, béke poraira. Nekem ne komédiázzék…</p>
<p>Ida elengedte a férfi karját; fogainak vaczogása hallatszott az
éjszakában.</p>
<p>Az öreg fiatal-ember gyufát keresett, talált, fölemelte és
meggyujtotta a földre esett gyertyát. Azzal a kezében folytatta
tovább, csendesebben, de még nagyobb elkeseredéssel:</p>
<p>– Hát temető-őr vagyok én vagy mi? Egy kutyának jobb sorsa van,
mint nekem. Bujkálnom kell, mint valami gonosztevőnek. Hát tudja
meg, hogy nem bujkálok, hogy nem akarok és nem tudok tovább… Se a
reszketésére, se a sirására, se a kiabálására nem adok semmit. És
ha tudni akarja, én vagyok én. A nevem: Babics Sándor. Magát
szeretem, de semmi közöm semmiféle Arthurhoz. Nem vagyok én
szinész!</p>
<p>Pati Ida megnyugodott egy kissé, ha a megmerevedést is
nyugodtságnak lehet nevezni. Szemeit le le nem vette a beszélő
ajkáról. Minden erejét összeszedte, hogy megérthesse. Ennek az
akarásnak a kínja és zavara megismerszett arczán. Szeme, ajka, álla
vonaglott.</p>
<p>Megértette.</p>
<p>– Ugy?! – mondá elfuló hangon. Azzal <span class=
"pagenum"><a name="Page_104" id="Page_104">-104-</a></span>
elfordult férjétől és lassan kiment a gyermekek szobájába.</p>
<h3>VIII.</h3>
<p>Határozottan meggyógyult, nem komédiázott többé. Nyugodtan
viselte magát és most már egészen objektive beszélt betegségéről.
Lehetett beszélni előtte Hennig Arthurról, elhitte, hogy meghalt,
fölkereste sirját is. Visszafelé jövet a temetőből, elmeséltette
magának férjével az összes, ködös történeteket. Az öreg
fiatal-ember boldog volt, hogy végre kipakolhatott.</p>
<p>Ebédeket kezdtek adni, a zárkózott életnek vége lett. Babics
Sándor ismeretségeket, sőt valóságos barátságokat kötött a körben.
– Fiatal és özvegy embereket hozott haza ebédre minden bejelentés
nélkül.</p>
<p>Ida ebben az időben volt legszebb, gyerekeket nem akart többé,
egy kissé megsoványodott. Szinházjáró, vidám asszony lett, a
családban hirre vergődött a kitartó, hangos nevetése.</p>
<p>Az öreg fiatal-ember kénytelen volt magának frakkot csináltatni;
bálba jártak.</p>
<p>Egy ilyen báli éjszaka után, szokása szerint, délutáni két
órakor kelt föl Babics Sándor. Jól kialudta magát és már előre
örült a kolbászos káposzta-levesnek, a mit ilyenkor rendesen
megtalált az ebédlő asztalán. <span class="pagenum"><a name=
"Page_105" id="Page_105">-105-</a></span></p>
<p>A leves csakugyan ott párolgott az asztalon. De a háziasszony és
a gyerekek nem voltak sehol. Babics ur csöngetett, az inas bejött
és egy névjegyet adott át.</p>
<p>Az asszony irta:</p>
<p>«Nem maga volt, talán egy másik. Én megyek a gyerekekkel. Itt
elélhet. Talán az sem, a kivel elmentem. Talán az is hazudott. Majd
keresek egy másikat! Megint egy másikat!»</p>
<p>Az öreg fiatal-ember megette a levest. Letette a kanalat az üres
tálba és felsóhajtott:</p>
<p>«Tudom, a gépész-mérnök.»</p>
<p>Aprókat, végre egy nagyot, keserveset sóhajtott.</p>
<p>«Megmentettem az életét és ezzel hálálta meg!» – fakadt ki
hangosan.</p>
<p>Fölkelt az asztaltól, elhatározta, hogy többet nem eszik. Megint
csak lefeküdt. Érezte, hogy minden lelki ereje meg van bénulva
ismét. Tehát végképpen elöregedett. És mint a Mária-utczai
lakásban, szeretett volna eltemetkezni, de ugy, hogy szervezete
tovább funkczionáljon.</p>
<p>«A szégyen… a nyomoruság ujra… hogy szerettem!» suttogta
ellankadva.</p>
<p>Elaludt, estefelé ébredt föl. Felöltözött és fölkereste a
főorvost. Nagy szüksége volt arra, hogy egy pár szót beszéljen
vele. Megmutatta a névjegyét, elmondott neki mindent. <span class=
"pagenum"><a name="Page_106" id="Page_106">-106-</a></span></p>
<p>A doktor pedig szerfölött vidám lett – fütyült a szájával, a
szemével, az orrával is.</p>
<p>– Meggyógyult! végképp meggyógyult!</p>
<p>– És én? – hebegte azt öreg fiatal-ember.</p>
<p>– Csak arra vigyázzon, hogy a gyomra rendben legyen. Maguknál ez
a fő. Sok ásványvizet ne igyék és szép öregsége lesz.</p>
<p>– De addig?</p>
<p>Az orvos fölhuzta szemöldeit, de ugy, hogy apró szemei csaknem
kiugrottak üregükből.</p>
<p>– Addig ismertetni fogom az esetet a «Lancet»-ben és több orvosi
archivumban… És várok, hátha a sor rám is kerül.</p>
<hr class="chap" />
<p><span class="pagenum"><a name="Page_107" id=
"Page_107">-107-</a></span></p>
<h2>Mese a szamár-emberről.</h2>
<p><span class="pagenum"><a name="Page_108" id=
"Page_108">-108-</a></span> <span class="pagenum"><a name=
"Page_109" id="Page_109"><br />
-109-</a></span></p>
<h3>A.</h3>
<p>– Hiszel-e te Istent, Kalivoda?</p>
<p>Nem volt ideje felelni. Két ember állott a padjuk elé. (Ingyen
padon ültek a Ferencz-köruton.) Két ismeretlen ember, Adolf és egy
szőke. Adolf igy szólott:</p>
<p>– Barátom, keljen csak föl.</p>
<p>Az öreges ember minden gondolkodás nélkül fölállott.</p>
<p>– Menjen csak egy pár lépést előre – folytatá Adolf.</p>
<p>Az öreg ember az ismeretlen parancsára megindult. De oly lassan
ment, hogy a két ismeretlen férfi majd megfult nevettében. Adolf
sürgette, hogy siessen, biztatta, késztette, mindhiába. Nem tudott
jobban, ha öt forintot igértek volna is neki. Pedig minden
valószinüség szerint ki akarta tüntetni magát.</p>
<p>Adolf visszahitta:</p>
<p>– Beteg maga?</p>
<p>– Nem. Semmi bajom, csak az étvágyam nagyon jó. <span class=
"pagenum"><a name="Page_110" id="Page_110">-110-</a></span></p>
<p>A szőke aztán kikérdezte és följegyezte a lakását.</p>
<p>– Az a kérdés, hogy becsületes ember-e? – jegyezte meg végül és
miután társával alattomban összeintettek, ott hagyták őket. És a
szamár-ember most már felelhetett tegnap szerzett barátjának, a
hely nélküli kőmivesnek theologiai kérdésére.</p>
<p>Dél volt. A szemben épülő palota munkásai ebédhez ültek. A tótok
turót ettek, a magyarok szalonnát. Az almát a lányok ették meg
utána. A két őgyelgő ember szeme szikrát hányt az éhségtől.</p>
<p>– Lassan épül ez a ház, – mondá Kalivoda – ránk jön a tél!</p>
<h3>B.</h3>
<p>Valami boldog előérzet szállotta meg az ember-szamarat,
hazament.</p>
<p>– No te lump, – mondá a felesége – hazajöttél ebédre!</p>
<p>– Nem az ebédért jöttem, hanem azt hiszem most, még ma valami
fog történni! – szólt és leült az asztal mellé, a mely fölött, mint
a nagy tengeri hajókon, «punkák» függtek. Mert itt volt az
asszonynak az ő üzlete is, az amerikai mosoda. Mindenféle uri ingek
és <span class="pagenum"><a name="Page_111" id=
"Page_111">-111-</a></span> más fehérnemüek voltak fölteregetve a
szobában. Egy-egy vizes ingujj lenyulott az öreg ember orrára és
idegessé tette, lóditott rajta egyet.</p>
<p>Merész kedvében volt ma és méltán. Estefelé megjött Adolf
egyedül. Családja körében akarta megnézni és megbeszélni vele a
dolgokat. A felesége is, a két lánya is jelen voltak. Hermin, a
nagyobbik, vasalt, és Adolf laposakat pislantott a lány vastag
karja felé.</p>
<p>– Látom, hogy jó család! – mondá. Aztán a tárgyra tért. Egy
állást ajánlott a szamár-embernek, egy állást, melyet neki
teremtett az Isten. Nagy ablaküvegeket, kizárólag kávéházak számára
készülteket kell hazavinnie egy könnyü kocsin. Elviheti egy gyermek
is, egy szamár is, de sem az első, sem a második nem megbizható.
Egy komoly férfiura van szükség, de a ki lassan jár.</p>
<p>– Értem – mondá az öreg – egy szamár-emberre! És nagyot csapott
az Adolf tenyerébe, aki nem volt maga az üveg-gyáros, hanem csak
egy helyszerző-segéd, de rendkivül becsületes ember.</p>
<p>A mikor kiment, kezet fogott Herminnel és szólt:</p>
<p>– A kisasszony igen jó gazdasszony. <span class=
"pagenum"><a name="Page_112" id="Page_112">-112-</a></span></p>
<h3>C.</h3>
<p>A szamár-embert, vagy ember-szamarat – ahogy jobban tetszik –
installálták hivatalába. Tudta ő, hogy még boldog lesz! Senki sem
bizott többé a sorsában és családja egészen belenyugodott, hogy
holtig ők fogják eltartani. Nem értett semmihez, csak a
raktárnoksághoz és ebben eljátszotta a karrierjét. Hamar játszotta
el, csak tizenöt esztendeig keresett. Házassága huszadik évében
egyszerre, minden igaz ok nélkül elkezdett feltünően lassan járni.
Egyszer az omnibusz el is gázolta.</p>
<p>És mégis ez a testi különössége tette boldoggá. A külföldi
gyáros nem adta volna semmiért, hogy rátalált. Oly meggondolva
ment, mint egy király; a villamos is kitért neki. Sokkal, de sokkal
fölötte állott egy csacsinak és nem került többe, mert az állathoz
legalább is gyermek kellett volna kisérőül. A vásárlók is
megszerették, rendesen adtak neki borravalót, mert nem rosszak az
emberek.</p>
<p>Szivarozva huzta a könnyü taligát és otthon nagy becsülete lett
ismét. Főképp amikor szemei is elkezdtek romlani és kénytelen volt
szemüveget viselni munkája közben. Oly nevetségesen komoly lett,
hogy most már egy forintnál <span class="pagenum"><a name=
"Page_113" id="Page_113">-113-</a></span> kevesebb borravalót nem
mert adni neki senki, aki csak azt nem akarta, hogy egy furcsa
ember átka legyen a megnyiló üzletén.</p>
<h3>D.</h3>
<p>Egyszer amint megy, mendegél a szamár-ember, hát látja, hogy a
lánya, Hermin közeledik felé kalapban és Adolffal. De a mint őt
meglátták, visszafordultak és elmentek másfelé. Tisztában volt
azzal, hogy nem viszonyukat titkolják, hisz az szerencsére
nyilvánvaló volt már és az eljegyzés kitüzetett a következő
szombatra.</p>
<p>– Szégyelnek! Szégyellik, hogy az apjuk egy ilyen ember, egy
ember-szamár! – gondolta magában. Ezuttal először tünt föl neki
hivatalának különössége. Elkomolyodott, de aztán hirtelen vidám
lett ujra.</p>
<p>– Okos lány az a Hermin! Csupa ész. Kár, hogy az iskolából ki
kellett venni. Férjhez adja magát, csak igy-ugy.</p>
<p>Még örült annak, hogy elkerülték. «Milyen ravaszok, látták és
elmentek, hogy ne kompromittálják magukat!» – folytatta a
monologizálást. Nem haragudott, sőt hat pár harisnyát vitt haza
ezen az estvén.</p>
<p>Tél volt. Már az uj lakásban éltek. Egy <span class=
"pagenum"><a name="Page_114" id="Page_114">-114-</a></span> köruti
ház negyedik emeletén, a melynek három ablaka a vak-udvarra nézett.
De mert mellettük ház nem állott még, ki lehetett látni az épülő
városrészre.</p>
<p>Az öreg ur – szokása szerint – odaállott az ablakhoz:</p>
<p>– Milyen szép kilátás, szeretem a szép kilátást!</p>
<p>Nagyon élvezett ez estén, különösen arra a gondolatra, hogy
milyen rossz dolguk van most a komfortáblisoknak. A hó a szemükbe
fuj, a bajuszuk összecsapzik a hidegtől.</p>
<h3>E.</h3>
<p>Semmi sem zavarta meg a szép kilátásu lakás boldogságát. Mind
több kávéház épült, más üvegkereskedőknek is kedvük támadt rája. De
ő nem hagyta magát szerencséjében eltántorittatni. A felesége
inkább elbizakodott és valamelyik ünnepnapon egy bádogszelenczét
tett az asztalra.</p>
<p>Olajban főtt szardiniák voltak benne.</p>
<p>– Ne kisértsd istent! – mondá a szamár-ember elszomorodva.</p>
<p>– Tudom, hogy te a halat szereted! – szólt az asszony
engedelmesen. <span class="pagenum"><a name="Page_115" id=
"Page_115">-115-</a></span></p>
<p>– Te már nem ismered magadat! – mondá az öreg és rossz kedvü
lett. Zsémbelt, nem nyult a bádog-dobozhoz.</p>
<h3>F.</h3>
<p>… Minthogy a fiut is a zsidó-vallásban akarták fölnevelni:
meghivták a hitközség két hivatalnokát is a keresztelőre. Adolf
reszketve tartotta kezében a gyermeket; elhalványodva, de boldogan.
A lelke örült, a mint a piros paplanos ágyra nézett, a melyben
Hermin feküdt, vágyakozó tekinteteket vetvén a szépen megteritett
asztalra. A hitközségi hivatalnok énekelni kezdett.</p>
<p>Ha későn bár, megjött a gazdag rokon, egy gőgös, pohos ember,
egy faügynök a feleségével, a ki fekete selyemruhát és
bársony-kabátot vett ez alkalomra.</p>
<p>Nyár volt. A szép kilátásu ablakok előtt már állott az uj ház.
Nem lehetett lélegzeni és nem lehetett látni.</p>
<p>A szamár-ember feltolta homlokán a szemüveget, a kopasz fejét
bársony-sipka födte, hangos énekszóval dicsérte az urat.</p>
<p>Bevégezvén a bevégzendőket, mielőtt asztalhoz ülnének,
megtekintették az ujszülöttet. Az arcza kék volt, a feje sárga, oly
türelmes <span class="pagenum"><a name="Page_116" id=
"Page_116">-116-</a></span> és filozof volt a tekintete, mint egy
csecsemő csacsié. Mindenkinek igen tetszett.</p>
<p>Ettek, aztán fekete kávét ittak. A hivatalnokok felfaltak
mindent, egy kalács csücskét hagyták ott mindösszesen. Két óra után
egyedül maradtak az asztalnál az öreg, felesége és veje. Anya és
gyermeke szoptatás közben elaludt. Halkan beszélgettek a régiekről.
Különösen arról, hogy Adolf miként talált rá apósára a
Ferencz-köruton.</p>
<p>– Minden a véletlen szerencse! – szólt az asszony, az öregnek
megigazitván a kravátliját.</p>
<p>– És a tehetség! – jelentette ki Adolf.</p>
<p>– Én is vagyok csak valami! – mondá az öreg. Igen beebédelt
volt; paprikáshalat evett, mint raktárnok korában és olasz bort
ivott, bőven. Valami német verset szeretett volna elmondani, de nem
emlékezett reá. Belekezdett, de mindhiába; káromkodott, mire az
ujszülött fölébredt és orditott egy hosszut, éleset. Ki kellett
volna szaladni a ruháért a konyhába, de se Adolf, se az öreg
asszony nem emelkedett föl a helyéről.</p>
<p>A szamár-ember kelt föl s indult kifelé. De oly gyorsan lépett,
oly váratlanul és szokatlanul frissen, hogy mindannyian, isten
nevét emlegetve, ijedten csapták össze a kezeiket. <span class=
"pagenum"><a name="Page_117" id="Page_117">-117-</a></span></p>
<p>– Végem van!</p>
<p>– No ha ezt a gazdád meglátná!</p>
<p>Az öreg is rémülten állott meg a küszöbön.</p>
<h3>G.</h3>
<p>Mindnyájan isten kezében vagyunk. Lehet, hogy Kalivodának
egyszerre, minden igaz ok nélkül, visszatért a régi rendes járása.
Mindenesetre el kell mennie orvoshoz.</p>
<h3><i>A többi betü.</i></h3>
<p>Nem, a jó isten megőrizte őt és megmaradhatott hivatalában
mindaddig, a mig egy részeg fuvaros, nem annyira vigyázatlanságból,
mint inkább hirtelen támadt ellenszenvből, el nem gázoltatta a
lovaival, a József-köruton, éppen a szerencsés hetes szám
előtt.</p>
<hr class="chap" />
<p><span class="pagenum"><a name="Page_118" id=
"Page_118">-118-</a></span></p>
<p><span class="pagenum"><a name="Page_119" id="Page_119"><br />
-119-</a></span></p>
<h2>Kaál Samu.</h2>
<p><span class="pagenum"><a name="Page_120" id=
"Page_120">-120-</a></span> <span class="pagenum"><a name=
"Page_121" id="Page_121"><br />
-121-</a></span></p>
<p>Fent a hegyen Fedémesen polyák ulánusok éppen akkor cselekedték
meg, hogy szerdán reggel jó korán lóval, munitióval, mindennel
kivonultak az exerczirplaczra és délelőtti harangszóra már az egész
falu lángban állott.</p>
<p>A hegyaljában, a Bikken keresztül átvilágolt a rettenetes fény
egészen Szépasszonyfalváig.</p>
<p>Itt a matyók sürüen hányták magukra a keresztet s az asszonyok –
ámbár csak szerda volt – töltött káposztával lakatták a katonáikat.
Csak el ne menjenek.</p>
<p>A legényekben pedig mintha megroggyant volna a bátorság, ha a
kocsmában katonák mulattak, ők hazamentek szépen.</p>
<p>Az egész falu abban volt, hogy jobb félni s eltürni a sorsot,
mint megijedni majd. Hetven óta különben is megszokták ezt az
állapotot. Ugyanabból a huszárezredből ugyanaz a két század feküdt
közöttük azóta.</p>
<p>A legénység – nagyrészt rusznyákok, de negyedrészt hazabeliek is
– változtak minden három évben, de az állapot a régi maradt.
<span class="pagenum"><a name="Page_122" id=
"Page_122">-122-</a></span></p>
<p>Selyem volt a takarmány az egész völgyben, de a lovuk mégis
görhes, fáradt, sovány maradt; a legfinomabb, a legszagosabb szénát
előttük etették fel a katonák a saját lovaikkal. Előttük lopták meg
a félszert, s jaj volt annak a matyónak, aki szólni merészelt. A
Kiskaptósy fiu egyszer… Szép vers van a fejfáján fiatal életéről,
szomoru haláláról. Vagy le is kopott azóta, azért a
szépasszonyfalviak el nem felejtették.</p>
<p>Az istálló, a ház, minden falat legkülönb részét ezek a
mamalikok szedték el előlük. És a hazabeliek is egészen
hozzátörődtek ezekhez a sáskákhoz.</p>
<p>Nem volt mit tenni. Panaszt kinél tenni? Csuffá tett legények
mégis a falun a legártatlanabb nótát énekelték búsan,
szomoruan:</p>
<div class="poem">
<div class="stanza"><span class="i0">Kijeé ez a ház
kijeé,<br /></span> <span class="i0">Beró János
urameé.<br /></span> <span class="i0">Hát ez a ház vaj
kijeé<br /></span> <span class="i0">Bedécs András
urameé…<br /></span></div>
</div>
<p>Öreg asszonyoknak kiesett a könyje…</p>
<p>A tisztek – kapitány volt köztük a legfőbb – megtanultak
valamelyest magyarul, s ugy tudtak kaczagni, a mint keservesen
bőgött a paraszt.</p>
<p>Máskép is alig lehetett itt egyebet tenni, mint nevetni és sirni
megint. <span class="pagenum"><a name="Page_123" id=
"Page_123">-123-</a></span></p>
<p>Nyomorult falu, a tisztek halálra unták volna magukat, ha mégis
olykor egy-egy kis heccz nem akad.</p>
<p>Éjjeli muzsikát adtak boldog-boldogtalannak, a Samu zsidó
feleségének, a Paklincs leányoknak, mindenkinek. Az orvos feleségét
hagyták csak békén, maguk sem értették: hogyan.</p>
<p>Aznap a fedémesi autodafé nem hagyta a tiszteket aludni.
Hajnalfelé eloszlottak mégis. Brandel báró – a hadnagy – nem
tágitott, egyedül. Fogta a czigányokat, s ment egyesen az orvos
háza felé.</p>
<p>A muzsikusok ráhuzták. A báró énekelte hozzá a szerenádot. S a
mikor az orvos megjelent az ablakban, még dühösebben énekelte.</p>
<p>– Távozzanak! – Szólt ki az orvos röviden.</p>
<p>– Marrad! – Szólt a hadnagy.</p>
<p>Az ablak becsapódott s egy pár percz mulva az orvos ott állott a
katona előtt.</p>
<p>– Báró ur, egy szóra.</p>
<p>A hadnagy nevetett, s intve a fiuknak, hogy: «Mars», kardjára
tette kezét és szólt:</p>
<p>– Tessék.</p>
<p>Egyedül maradtak. Sötét volt, az orvos megszólalt:</p>
<p>– Báró ur, ön nem ismeri családomat. <span class=
"pagenum"><a name="Page_124" id="Page_124">-124-</a></span></p>
<p>– Nem.</p>
<p>– Mit jelent hát ez a különös tisztelet.</p>
<p>– Akarom.</p>
<p>Egy pof csattant el a levegőben. A katona kardjához kapott. Az
orvos egy pisztolyt vont ki zsebéből.</p>
<p>– Tessék közel jönni!</p>
<p>Hadonázva kardjával, szitkokkal ajkán – négyszer is
nekiugratott. De amikor közvetlen közelébe ért s világosan látta,
mint mered rá a halál a kis forgó pisztoly csövéből – karja, ajka
egyszerre elállt. Hiába tüzelte magát, a vér megfagyott ereiben, a
mint az utolsó megrohanásra nyaka mellett süvitett el a golyó és
megpörzsölte állán a szakállt.</p>
<p>Még mindig szitkozódva ugyan, de már remegve haza
tántorgott.</p>
<p>Ajtaja előtt most is, mint mindig, ott feküdt szolgája. Megrugta
derekát. <i>Kaál Samu</i> felugrott:</p>
<p>– Parancs!</p>
<p>Bort kellett felhoznia a pinczéből. Meggyujtotta a lámpát, s az
italt oda tette az asztalra.</p>
<p>– Mehetsz! – szólt a hadnagy.</p>
<p>Kaál Samu kifelé indult.</p>
<p>A báró a közkatona keze után kapott:</p>
<p>– Maradj! – szólott szeliden. Aztán odalépett <span class=
"pagenum"><a name="Page_125" id="Page_125">-125-</a></span> az
asztalhoz. Bort öntött a poharakba, s az egyiket a szolgának
nyujtá:</p>
<p>– Igyál!</p>
<p>Kaál Samu széles matyó arczát hol félelem huzta össze, hol
kiszélesitette az öröm.</p>
<p>Aztán ittak…</p>
<p>Hajnali három órakor az orvos épp felszállott a kocsijára. A
kerületébe akart indulni. A kocsis szólt: «gyű!»</p>
<p>Hátul a gazdája egyszerre csak lefordult a kocsiról.</p>
<p>Huszárkarabélyból egyenesen a szivébe ment a golyó. A kocsi
mögött, a bodzagarád alatt, korán kelő kofaasszonyok egy huszár
közkatonát láttak:</p>
<p>– Kaál Samu mit tettél… Mit tettél? – kiabáltak utána, a mint a
közkatona eldobva fegyverét, neki futott a partnak…</p>
<p class="center">*</p>
<p>Kaál Samut vitték a miskolczi brigádba. Mosolyogva ballagott az
eszkort között. «Bolondok» gondolta magában, «ezek azt hiszik, hogy
a halálra visznek!»</p>
<p>Nevetett, a mikor vigasztalták:</p>
<p>– Ne busulj Samu, azért még nem visznek vesztőre… <span class=
"pagenum"><a name="Page_126" id="Page_126">-126-</a></span></p>
<p>– Busuljon a ló!… Azt felelte. Szerették volna megtudni,
kérdezték egyre:</p>
<p>– Mi vitt téged erre, Kaál Samu?!</p>
<p>Összeszoritotta a vékony pittyét, felhuzta a ritkássárga
szemöldeit s hallgatott.</p>
<p>A börtönben sem tudták szólásra birni. Hiába vesződött vele a
profosz, a hadbiró; bohókás tekintetet vágott, sunyin vihogott, sőt
ugy sandalitott az őrnagyra, mintha azt akarná mondani: «Jó,
jó!»</p>
<p>Nap-nap után, böjt-böjt után múlott. Nem messze volt
Szépasszonyfalva, egyszer csak a tisztje is bejött hozzája.</p>
<p>Hogy örült, hogy törülte a markával a nyúlszemeit. A vén
profósznak majd kiesett a könyü a szeméből.</p>
<p>Mégis csak áldott jó emberek ezek a tiszt urak.</p>
<p>Szolgát és gazdát magukra hagyta a börtönőr. Az ajtón át
hallotta, hogy vigasztalja a báró a matyó-gyereket. S hogy
rimánkodott az:</p>
<p>– Tudom, nem tetszik elhagyni!</p>
<p>Kaál Samu jelentkezett másnapon:</p>
<p>– Vallok.</p>
<p>Vallott.</p>
<p>– Kedden volt, a lovat becsméltem – megütött az ostorral… Meg
kell halnod ezért… <span class="pagenum"><a name="Page_127" id=
"Page_127">-127-</a></span></p>
<p>Be volt fejezve ezzel a vizsgálat. Elkövetkezett nagy gyorsan az
itélet.</p>
<p>Előtte való napon tisztát hozott Kaál Samunak a szülője. Tisztát
is, egy kis ennivalót is. Mind a kettővel bebocsátották.</p>
<p>Hadd sirják ki magukat! Sirt is az öreg asszony az egész falu
helyett. A fiu vigasztalta furcsa beszéddel, mintha megzavarodott
volna:</p>
<p>– Eladó-e még a Bándi Ferusék félfertálya az emienk mellett…? –
szólt fennen s belenyult a lajbija zsebibe, mintha az eladó föld
árát akarta volna onnan kivágni.</p>
<p>Még mást is szeretett volna mondani, ejtett is egy-egy szót a
gazdájáról, arról, hogy tán-tán hamarább megy haza, mint a
<i>többi</i>; de az egész olyan zavaros volt, hogy az öreg asszony
még jobban nekibusulta magát.</p>
<p>Kaál Samu fütyörészett, a mikor a birósága elé vitték. A tiszta
uj ruhája, csizmája, orczája, nagy kajla fülei ugy ragyogtak, mint
csákóján a rózsa.</p>
<p>Szinte tetszett az ezredesnek, olyan haptákba vágta magát.</p>
<p>– Helyes fiam! bátoritotta néma tekintettel a gazdája, aki ott
volt a biróságban, fessen, mint mindig, de halványan, mint még
soha.</p>
<p>Halálra itélték. Orvul lőtt, – akasztófa-halálra. <span class=
"pagenum"><a name="Page_128" id="Page_128">-128-</a></span></p>
<p>Sárga arczát a szolgának hirtelen árny boritotta el. De megint
csak kiderült, peczkesen szalutált, elvezették.</p>
<p class="center">*</p>
<p>Katonáéknál nem késlekednek a megtorlással. Kaál Samut meg se
hagyták melegedni a brigádban. Elvették a szép katonaruháját, a
régit, a parasztit hozták elő a magazinból. Óh hogy megörült neki.
A bekecse zsebében még ott volt – ha két év alatt megszáradt is –
az a két szál rozmaring… Ott volt, az volt…</p>
<p>Mégis csak kiesett a könyü a szeméből. Mégis csak hazamegy. Igaz
hát, hogy áldja meg az isten… Elkapta a kezét a gazdájának – mert
meg-meg csak bejött az hozzá – s csókolta hevesen.</p>
<p>– Csak okosan, okosan! Nem félni! szólt az s magára hagyta – a
siralomházban.</p>
<p>Ott ismételgette ő is az édes szülőjének:</p>
<p>– Csak okosan, okosan! Nem félni! Nem is félt már az öreg
asszony; azt se tudta, hol van, ki fia, ki az istene: ugy rázta a
hideg…</p>
<p>Hajnal volt, havas, világos téli hajnal. Az ablakon keresztül be
lehetett látni az egész udvart. Tele volt ölfával. Csak szélről
látszott ki egy vékony gerenda. Czivilek mozgolódtak körülte.
<span class="pagenum"><a name="Page_129" id=
"Page_129">-129-</a></span></p>
<p>Kaál Samu nézte, nézte. Mennyi komédia! – gondolta magában. De
azért fázott. Bátoritotta magát. Talán éhes? Evett s szivarozott.
Még félig se szivta ki a virgóniát – azt is a gazdája küldte –
elvették a szájából. Több volt mint a fele, ej jó kis szivar!
Sajnálta, feltette a polczra.</p>
<p>Megimádkoztatták, kivitték.</p>
<p>Már akkor ott állott az udvaron a százada: valamennyien ünnepi
ruhában, czakonpakk. Intett nekik a fejével, sandalitott rájuk a
szemével. Biztatni akarta őket, szeretett volna szólni: «fiuk ne
féljetek!»</p>
<p>Neki borzongott egy kissé a teste, de nem félt.</p>
<p>Félni! Hiszen ott volt százada előtt gazdája, a hatalmas, az
erős, a mindenható tiszt. Aranyrojtos ruhájában, mellén a ragyogó
rendjellel – kis isten! Kaál Samu nézte, nem tudta levenni róla a
szemeit.</p>
<p>Bizalmat, bátorságot, biztosságot szerzett magának e sárga
arczból, a hegyesre kifent bajuszból.</p>
<p>Büszkén, majdnem gőgösen ment előre az akasztófa felé.</p>
<p>Arczczal a bajtársak felé forditották. A hadbiró őrnagy
mormogott valamit, Kaál Samu nem hallotta, nem is volt rá kíváncsi.
A gazdájára <span class="pagenum"><a name="Page_130" id=
"Page_130">-130-</a></span> nézett. Az sárgán, mint egy halott, de
kidülledt mellel, mint egy igazi huszár, tekintett rá vissza:</p>
<p>– Csak okosan… nem félni!…</p>
<p>… A hóhér-legények megragadták. Kaál Samu elorditotta magát:</p>
<p>– Hadnagy ur, ne hagyjon…! Többet nem szólhatott.</p>
<p>Tréfa volt. Véget ért. A tiszt imára vezényelt.</p>
<hr class="chap" />
<p><span class="pagenum"><a name="Page_131" id=
"Page_131">-131-</a></span></p>
<h2>TARTALOM.</h2>
<ul class="TOC">
<li>Szerelmes halottak <span class="ralign"><a href=
"#Page_5">5</a></span></li>
<li>Az öreg fiatal-ember <span class="ralign"><a href=
"#Page_41">41</a></span></li>
<li>Mese a szamár-emberről <span class="ralign"><a href=
"#Page_107">107</a></span></li>
<li>Kaál Samu <span class="ralign"><a href=
"#Page_119">119</a></span></li>
</ul>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_5">5</a></td>
<td>Szerelmes halottak</td>
<td>Szerelmes halottak.</td>
</tr>
<tr>
<td class="tdr"><a href="#Page_29">29</a></td>
<td>nagyon szereretett</td>
<td>nagyon szeretett</td>
</tr>
<tr>
<td class="tdr"><a href="#Page_49">49</a></td>
<td>az adagolást</td>
<td>az adagolást?</td>
</tr>
<tr>
<td class="tdr"><a href="#Page_62">62</a></td>
<td>érezte magat</td>
<td>érezte magát</td>
</tr>
<tr>
<td class="tdr"><a href="#Page_62">62</a></td>
<td>mig az ünnepetl</td>
<td>mig az ünnepelt</td>
</tr>
<tr>
<td class="tdr"><a href="#Page_66">66</a></td>
<td>megölelte. az</td>
<td>megölelte, az</td>
</tr>
<tr>
<td class="tdr"><a href="#Page_93">93</a></td>
<td>Vallatnifoglak!</td>
<td>Vallatni foglak!</td>
</tr>
<tr>
<td class="tdr"><a href="#Page_102">102</a></td>
<td>az aszony is</td>
<td>az asszony is</td>
</tr>
<tr>
<td class="tdr"><a href="#Page_102">102</a></td>
<td>Utálom eztaz</td>
<td>Utálom ezt az</td>
</tr>
</table>
</div>

</body>
</html>
